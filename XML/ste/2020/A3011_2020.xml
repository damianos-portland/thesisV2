<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2020/A3011/!main"/>
          <FRBRuri value="/akn/gr/judgment/COS/2020/A3011/"/>
          <FRBRdate name="decisionPublicationDate" date="2020-12-31"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2020/A3011/ell@/!main"/>
          <FRBRuri value="/akn/gr/judgment/COS/2020/A3011/ell@"/>
          <FRBRdate name="decisionPublicationDate" date="2020-12-31"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2020/A3011/ell@/!main.xml"/>
          <FRBRuri value="/akn/gr/judgment/COS/2020/A3011/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2020-12-31" by="#COS" refersTo="#decisionPublicationDate"/>
        <step date="2019-01-18" by="#COS" refersTo="#courtConferenceDate"/>
        <step date="2019-01-09" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2020/A3011/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>3011/2020</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Β΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2019-01-09">9 Ιανουαρίου 2019</date>, με την εξής σύνθεση: Ε. Σάρπ, Αντιπρόεδρος, Πρόεδρος του Β΄ Τμήματος, Σ. Βιτάλη, Α. Σδράκα, Σύμβουλοι, Ειρ. Σταυρουλάκη, Ν. Σεκέρογλου, Πάρεδροι. Γραμματέας η Α. Ζυγουρίτσα.</p>
    </header>
    <judgmentBody>
      <introduction>
        <p>Για να δικάσει την από 23 Μαρτίου 2015 αίτηση:</p>
        <p>της ανώνυμης εταιρείας με την επωνυμία «ΕΛΛΗΝΙΚΑ ΠΕΤΡΕΛΑΙΑ ΑΝΩΝΥΜΗ ΕΤΑΙΡΕΙΑ», που εδρεύει στο Μαρούσι Αττικής (Χειμάρρας 8Α), η οποία παρέστη με τον δικηγόρο Σπυρίδωνα Μαράτο (Α.Μ. 6564), που τον διόρισε με ειδικό πληρεξούσιο,</p>
        <p>κατά του Υπουργού Οικονομικών, ο οποίος παρέστη με την Αναστασία Βασιλείου, Πάρεδρο του Νομικού Συμβουλίου του Κράτους.</p>
        <p>Με την αίτηση αυτή η αναιρεσείουσα εταιρεία επιδιώκει να αναιρεθεί η υπ’ αριθμ. 3673/2014 απόφαση του Διοικητικού Εφετείου Αθηνών.</p>
        <p>Η εκδίκαση άρχισε με την ανάγνωση της εκθέσεως του εισηγητή, Παρέδρου N. Σεκέρογλου.</p>
        <p>Κατόπιν το δικαστήριο άκουσε τον πληρεξούσιο της αναιρεσείουσας εταιρείας, ο οποίος ανέπτυξε και προφορικά τους προβαλλόμενους λόγους αναιρέσεως και ζήτησε να γίνει δεκτή η αίτηση και την εκπρόσωπο του Υπουργού, η οποία ζήτησε την απόρριψή της.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης αίτησης έχει καταβληθεί το νόμιμο παράβολο (διπλότυπο είσπραξης τύπου Α΄, Σειρά Η΄ 8481256, α/α 3654/23.3.2015 ΔΟΥ Ψυχικού).</p>
        <p>2. Επειδή, με την κρινόμενη αίτηση ζητείται η αναίρεση της 3673/2014 αποφάσεως του Διοικητικού Εφετείου Αθηνών, με την οποία έγινε εν μέρει δεκτή προσφυγή της αναιρεσείουσας κατά της 133/28.6.2011 οριστικής πράξεως επιβολής φόρου μεγάλης ακίνητης περιουσίας (ΦΜΑΠ) του Προϊσταμένου του Διαπεριφερειακού Ελεγκτικού Κέντρου (ΔΕΚ) Αθηνών, με την οποία καταλογίστηκε σε βάρος της αναιρεσείουσας, για την ακίνητη περιουσία που είχε την 1.1.2004, διαφορά κυρίου φόρου, ύψους 302.033,15 ευρώ, και πρόσθετος φόρος σε ποσοστό 120% επί του ως άνω ποσού κυρίου φόρου, λόγω υποβολής ανακριβούς δηλώσεως. Με την αναιρεσιβαλλόμενη απόφαση μεταρρυθμίστηκε η 133/28.6.2011 οριστική πράξη επιβολής ΦΜΑΠ, απαλλάχθηκε η αναιρεσείουσα από το ΦΜΑΠ για ακίνητα συνολικής αξίας 12.156.020,51 ευρώ που είχε στην κυριότητά της κατά την 1.1.2004, προσδιορίστηκε η, κατά την 1.1.2004, φορολογητέα αξία ακινήτων της αναιρεσείουσας σε 71.139.931 ευρώ (για το ακίνητο στον Ασπρόπυργο Αττικής) και σε 1.158.571,22 ευρώ (για το ακίνητο στο Καλοχώρι Θεσσαλονίκης) και προσδιορίστηκε ο πρόσθετος φόρος σε ποσοστό 120% του ΦΜΑΠ.</p>
        <p>3. Επειδή, στο ν. 2459/1997 (Α΄ 17), οι διατάξεις των άρθρων 21 έως 35 του οποίου αφορούν τον ΦΜΑΠ και καταργήθηκαν από 1.1.2008 με το άρθρο 21 παρ. 1 του ν. 3634/2008 (Α΄ 9), οριζόταν ότι «1. Από το οικονομικό έτος 1997 και για κάθε επόμενο έτος επιβάλλεται φόρος στη μεγάλη ακίνητη περιουσία που βρίσκεται στην Ελλάδα. Σε φόρο υποβάλλεται η συνολική αξία της περιουσίας, που ανήκει σε φυσικό ή νομικό πρόσωπο και αποτελείται από ακίνητα που βρίσκονται στην Ελλάδα ή εμπράγματα δικαιώματα σε αυτά, εκτός της υποθήκης. 2. (…)» (άρθρο 21), ότι «1. Για τον υπολογισμό του φόρου λαμβάνεται υπόψη η αξία που έχουν τα ακίνητα και τα εμπράγματα σε αυτά δικαιώματα κατά την 1η Ιανουαρίου του έτους που φορολογούνται, για τον προσδιορισμό της οποίας εφαρμόζονται ανάλογα οι διατάξεις της παραγράφου 2 του άρθρου 3 του α.ν. 1521/1950 και οι διατάξεις του άρθρου 41 και 41 Α του ν. 1249/1982, όπως ισχύουν (…)» (άρθρο 24) και ότι «1. (…) 2. Από τη συνολική αξία της ακίνητης περιουσίας, μετά την αφαίρεση των χρεών (…), παραμένει αφορολόγητο ποσό (…) ευρώ 243.600 από 1.1.2002 για τα φυσικά και νομικά πρόσωπα. Μετά τον υπολογισμό των παραπάνω αφορολόγητων ορίων, το υπόλοιπο προκειμένου για νομικά πρόσωπα υποβάλλεται σε φόρο με συντελεστή 0,7% (…)» (άρθρο 25). Περαιτέρω, στον α.ν. 1521/1950 «Περί φόρου μεταβιβάσεως ακινήτων» (Α΄ 245), ο οποίος κυρώθηκε, τροποποιήθηκε και συμπληρώθηκε με το ν. 1587/1950 (Α΄ 294), ορίζεται, στο άρθρο 1, ότι «1. Εφ’ εκάστης εξ επαχθούς αιτίας μεταβιβάσεως ακινήτου ή πραγματικού επί ακινήτου δικαιώματος (…) επιβάλλεται φόρος επί της αξίας αυτών (…) 5. Ως αξία λογίζεται η αγοραία αξία την οποίαν έχει το ακίνητον ή το πραγματικόν επί του ακινήτου δικαίωμα (…) κατά την ημέραν της μεταβιβάσεώς των (…)», ενώ, στην παρ. 2 του άρθρου 3 του ίδιου ως άνω νόμου ορίζεται ότι «Δια τον προσδιορισμό της αξίας του ακινήτου ή του πραγματικού επί του ακινήτου δικαιώματος (…) λαμβάνονται υπ’ όψει και συνεκτιμώνται τα στοιχεία μεταβιβάσεων παρομοίων περιουσιακών στοιχείων, τα οποία προκύπτουν εξ ετέρων συμβολαίων ή εξ εκτιμήσεως γενομένης δια την επιβολήν του φόρου κληρονομιών, δωρεών και προικών ή εξ άλλων εκτιμήσεων. Εν περιπτώσει καθ’ ην ελλείπουν τα στοιχεία ταύτα ή, κατά την κρίσιν του Οικονομικού Εφόρου, τα υπάρχοντα είναι ανεπαρκή ή απρόσφορα ενεργείται υπό τούτου προσδιορισμός της αξίας δια χρήσεως παντός άλλου μέσου». Εξάλλου, στο άρθρο 41 του ν. 1249/1982 «Διαρρυθμίσεις στην άμεση και έμμεση φορολογία, μισθολογικά θέματα και άλλες διατάξεις» (Α΄ 43), όπως τροποποιήθηκε και συμπληρώθηκε τελικά με την παρ. 11 του άρθρου 14 του ν. 1882/1990 (Α΄ 43), ορίζονται τα ακόλουθα: «Για τον προσδιορισμό της φορολογητέας αξίας των ακινήτων που μεταβιβάζονται με αντάλλαγμα ή αιτία θανάτου, δωρεάς ή προίκας, λαμβάνονται υπόψη οι τιμές εκκίνησης, που είναι καθορισμένες από πριν κατά ζώνες ή οικοδομικά τετράγωνα και κατ’ είδος ακινήτου (…)» και στο άρθρο 41Α του ίδιου ως άνω νόμου, το οποίο προστέθηκε με την παρ. 1 του άρθρου 10 του ν. 2386/1996 (Α΄ 43), ορίζεται ότι «1. Η φορολογητέα αξία των μεταβιβαζόμενων με επαχθή αιτία ή αιτία θανάτου, δωρεάς ή γονικής παροχής ακινήτων, που βρίσκονται σε περιοχές στις οποίες δεν έχει εφαρμοστεί το αντικειμενικό σύστημα προσδιορισμού της αξίας τους, είτε αυτές είναι εντός είτε εκτός σχεδίου πόλης, υπολογίζεται χωριστά για τα επί του οικοπέδου ή γηπέδου τυχόν υφιστάμενα κτίσματα και χωριστά για το οικόπεδο ή το γήπεδο, ως εξής :α) (…) β) Για τον προσδιορισμό της φορολογητέας αξίας του οικοπέδου ή γηπέδου έχουν εφαρμογή οι διατάξεις του άρθρου 3 του α.ν. 1521/1950 (Α΄ 245) και των άρθρων 9 και 10 του ν.δ/τος 118/1973 (Α΄ 202)». Στο δε άρθρο 9 του ν.δ. 118/1973 ορίζεται ότι «1. Ως αξία των αντικειμένων της κτήσεως διά τον υπολογισμόν του φόρου, λαμβάνεται η κατά τον χρόνον της γενέσεως της φορολογικής υποχρεώσεως αγοραία αξία, προσδιοριζομένη κατά τα εν άρθροις 10 έως και 18, ειδικώτερον οριζόμενα (…)» και στο άρθρο 10 ότι «Επί ακινήτων διά τον προσδιορισμόν της αξίας λαμβάνονται υπ’ όψιν και συνεκτιμώνται ιδία: Τα στοιχεία εκτιμήσεως των αυτών ή ετέρων πλησιοχώρων ομοειδών ακινήτων, τα προκύπτοντα εκ μεταβιβάσεων επ` ανταλλάγματι ή κτήσεων αιτία θανάτου, δωρεάς ή προικός ή εξ απαλλοτριώσεων ή δικαστικών διανομών, η καθαρά πρόσοδος αυτών, ως και πάν έτερον πρόσφορον στοιχείον, ασκούν ουσιώδη επίδρασιν επί της διαμορφώσεως της αγοραίας αξίας αυτών. Εν ελλείψει οιουδήποτε εκ των ανωτέρω στοιχείων ή εφ' όσον τα υπάρχοντα κρίνονται απρόσφορα ή ανεπαρκή, ο προσδιορισμός της αξίας αυτών χωρεί διά παντός αποδεικτικού μέσου». Οι ίδιες ρυθμίσεις επαναλήφθηκαν στον Κώδικα Διατάξεων Φορολογίας Κληρονομιών, Δωρεών, Γονικών Παροχών, Προικών και Κερδών από Λαχεία (ν. 2961/2001, Α΄ 266), στο άρθρο 9 του οποίου ορίζεται ότι «1. Ως αξία των αντικειμένων της κτήσης, για τον υπολογισμό του φόρου, λαμβάνεται η αγοραία αξία κατά το χρόνο της γένεσης της φορολογικής υποχρέωσης, η οποία προσδιορίζεται σύμφωνα με όσα ορίζονται ειδικότερα στα άρθρα 10 έως και 18 (…)» και στο άρθρο 10 ότι «Α. Αγοραία αξία. Για τον προσδιορισμό της αξίας των ακινήτων λαμβάνονται υπόψη και συνεκτιμώνται ιδίως τα στοιχεία εκτίμησης των ίδιων ή άλλων πλησιόχωρων ομοειδών ακινήτων, που προκύπτουν από μεταβιβάσεις με αντάλλαγμα ή κτήσεις αιτία θανάτου, δωρεάς, γονικής παροχής ή προίκας ή από απαλλοτριώσεις ή δικαστικές διανομές, η καθαρή πρόσοδος αυτών καθώς και κάθε άλλο πρόσφορο στοιχείο, το οποίο ασκεί ουσιώδη επίδραση στη διαμόρφωση της αγοραίας αξίας τους. Σε περίπτωση έλλειψης οποιουδήποτε από τα ανωτέρω στοιχεία ή εφόσον αυτά που υπάρχουν κρίνονται απρόσφορα ή ανεπαρκή, ο προσδιορισμός της αξίας αυτών γίνεται με βάση κάθε αποδεικτικό μέσο. (…)». Τέλος, στο ν. 2065/1992 (Α΄ 113) ορίζεται ότι «1. Σε αναπροσαρμογή της αξίας των ακινήτων υποχρεώνονται όλες οι επιχειρήσεις οι οποίες, κατά το χρόνο της αναπροσαρμογής, τηρούν υποχρεωτικά από το νόμο βιβλία τρίτης κατηγορίας του Κώδικα Βιβλίων και Στοιχείων, ανεξάρτητα από τη νομική μορφή που λειτουργούν ή αν είναι ημεδαπές ή αλλοδαπές ή αν υπάγονται στις διατάξεις οποιουδήποτε νόμου ή σε οποιοδήποτε φορολογικό καθεστώς, καθώς και αυτές που εφαρμόζουν τα Διεθνή Λογιστικά Πρότυπα (Δ.Λ.Π.), ανεξάρτητα από τον τρόπο τήρησης των βιβλίων τους. (…)» (άρθρο 20), ότι «1. Οι επιχειρήσεις του προηγούμενου άρθρου, υποχρεούνται να αναπροσαρμόζουν από το έτος 1992 και μετά, ανά τετραετία την αξία των γηπέδων και κτιρίων, που έχουν στην κυριότητά τους κατά το χρόνο της αναπροσαρμογής. Η αναπροσαρμογή γίνεται με λογιστικές εγγραφές, οι οποίες καταχωρούνται υποχρεωτικά στα βιβλία αυτών, μέχρι την 31η Δεκεμβρίου του έτους αναπροσαρμογής. 2. Ως χρόνος αναπροσαρμογής λαμβάνεται η ημερομηνία καταχώρησης των σχετικών λογιστικών εγγραφών στα τηρούμενα λογιστικά βιβλία της επιχείρησης. Η αναπροσαρμογή της αξίας πραγματοποιείται με πολλαπλασιασμό της αξίας κτήσης, συμπλήρωσης και βελτίωσης των γηπέδων και κτιρίων με συντελεστές αναπροσαρμογής, για τον καθορισμό των οποίων λαμβάνεται υπόψη ο χρόνος κτήσης του ακινήτου και το ύψος του πληθωρισμού. Οι συντελεστές αναπροσαρμογής, καθώς και κάθε άλλη λεπτομέρεια για την αναπροσαρμογή της αξίας των ακινήτων από το έτος 1996 και μετά καθορίζονται με αποφάσεις του Υπουργού Οικονομικών, που δημοσιεύονται στην Εφημερίδα της Κυβερνήσεως. 3. (…) Προκειμένου για ακίνητα, τα οποία βρίσκονται σε περιοχές που δεν ισχύει το σύστημα του αντικειμενικού προσδιορισμού της αξίας των ακινήτων και από την αναπροσαρμογή αυτών με βάση τους συντελεστές που ορίζονται κατά τα πιο πάνω, για διάφορους λόγους, προκύπτει αξία μεγαλύτερη εκείνης της πραγματικής, δύναται να ληφθεί ως αναπροσαρμοσμένη αξία του ακινήτου, η πραγματική αξία αυτού, που αποδεικνύεται με κάθε πρόσφορο μέσο. (…)» (άρθρο 21) και ότι «(…) 2. Το (…) ποσό της υπεραξίας φορολογείται με συντελεστή δύο τοις εκατό (2%) για τα γήπεδα και οκτώ τοις εκατό (8%) για τα κτίρια (…)» (άρθρο 24). Από το συνδυασμό των ανωτέρω διατάξεων συνάγεται ότι για τον προσδιορισμό της αξίας ακινήτου κειμένου σε περιοχή όπου δεν έχει εφαρμοστεί το αντικειμενικό σύστημα προσδιορισμού της αξίας των ακινήτων, προκειμένου να υπολογιστεί ο οφειλόμενος ΦΜΑΠ, λαμβάνονται υπόψη όλα τα πρόσφορα μέσα, μεταξύ των οποίων συγκαταλέγεται και το φύλλο ελέγχου προσδιορισμού του προβλεπόμενου στο άρθρο 24 του ν. 2065/1992 φόρου υπεραξίας, με το οποίο οριστικοποιήθηκε η αξία του ίδιου του επιμάχου ακινήτου, έτσι όπως αυτή αναπροσαρμόσθηκε μετά από πολλαπλασιασμό της αξίας κτήσης του με τους προβλεπόμενους συντελεστές αναπροσαρμογής, εφόσον με την αναπροσαρμογή αυτή επιδιώκεται η αποτύπωση της πραγματικής αξίας του ακινήτου.</p>
        <p>4. Επειδή, στην προκειμένη περίπτωση, από την αναιρεσιβαλλόμενη απόφαση, προκύπτουν τα εξής: Η αναιρεσείουσα είναι ανώνυμη εταιρεία, που συστάθηκε το έτος 1975, με αρχική επωνυμία Δημόσια Επιχείρηση Πετρελαίου ΑΕ και τον διακριτικό τίτλο ΔΕΠΑΕ. Με το ν. 2593/1998 (Α΄ 59) συγχώνευσε με απορρόφηση τις επιχειρήσεις «ΕΚΟ - ΕΛΛΗΝΙΚΑ ΔΙΥΛΙΣΤΗΡΙΑ ΚΑΙ ΧΗΜΙΚΑ ΜΑΚΕΔΟΝΙΑΣ ΑΕ», «ΕΛΛΗΝΙΚΑ ΔΙΥΛΙΣΤΗΡΙΑ ΑΣΠΡΟΠΥΡΓΟΥ ΑΕ» και «ΔΗΜΟΣΙΑ ΕΠΙΧΕΙΡΗΣΗ ΠΕΤΡΕΛΑΙΟΥ - ΕΡΕΥΝΑ ΚΑΙ ΕΚΜΕΤΑΛΛΕΥΣΗ ΥΔΡΟΓΟΝΑΘΡΑΚΩΝ ΑΕ» και μετονομάστηκε σε «ΕΛΛΗΝΙΚΑ ΠΕΤΡΕΛΑΙΑ ΑΕ», ενώ το έτος 2003 συγχώνευσε με απορρόφηση την επιχείρηση «ΑΝΩΝΥΜΟΣ ΕΜΠΟΡΙΚΗ ΚΑΙ ΒΙΟΜΗΧΑΝΙΚΗ ΕΤΑΙΡΕΙΑ ΠΕΤΡΟΛΑ ΕΛΛΑΣ». Κατά την ελεγχόμενη διαχειριστική περίοδο (2004) η αναιρεσείουσα ασχολήθηκε, εκτός άλλων, με την εκμετάλλευση των διυλιστηρίων που διατηρεί στον Ασπρόπυργο Αττικής και στη Ν. Ιωνία Θεσσαλονίκης καθώς και με την εκμετάλλευση του διυλιστηρίου της στην Ελευσίνα. Με την 1028/18.3.2004 αρχική δήλωση ΦΜΑΠ δήλωσε ως φορολογητέα αξία ακινήτων, ιδιοκτησίας της, το ποσό των 122.105.715,62 ευρώ, στο οποίο (μετά την αφαίρεση αφορολόγητου ποσού 243.600 ευρώ) αναλογεί κύριος φόρος 853.034,81 ευρώ. Στην ως άνω δήλωση συμπεριέλαβε στον πίνακα «Λοιπά Ακίνητα» ως αφορολόγητα, τα ακίνητα που περιήλθαν στην κυριότητά της (δια απορροφήσεως) το έτος 2003 από την εταιρεία ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, επικαλούμενη την διάταξη της παρ. 4 του άρθρου 10 του ν.δ. 1211/1972, με το οποίο κυρώθηκε η από 22 Ιουλίου 1972 Σύμβαση μεταξύ του Ελληνικού Δημοσίου και της ΠΕΤΡΟΛΑ ΕΛΛΑΣ ΑΕΒΕ. Για τα ως άνω ακίνητα διενεργήθηκε, κατ’ εφαρμογήν του ν. 2459/1997, προσωρινός έλεγχος, ο οποίος κατέληξε στο συμπέρασμα ότι η αναιρεσείουσα, την 1.1.2004, αν και κατείχε ακίνητα προερχόμενα από την ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, μη νόμιμα τα δήλωσε ως απαλλασσόμενα, με αποτέλεσμα να μην αποδώσει τον αναλογούντα ΦΜΑΠ. Επίσης, ο έλεγχος διαπίστωσε ότι η αναιρεσείουσα κατείχε δύο αγροτεμάχια, συνολικής έκτασης 5.648,50 τ.μ., ευρισκόμενα στο Δήμο Μενεμένης Θεσσαλονίκης, αντικειμενικής αξίας 33.100,21 ευρώ, τα οποία δεν τα είχε συμπεριλάβει στην υποβληθείσα δήλωση. Στη συνέχεια, εκδόθηκε σε βάρος της αναιρεσείουσας η 12Α/2007 προσωρινή πράξη επιβολής ΦΜΑΠ της ΔΟΥ ΦΑΒΕ Αθηνών, με την οποία προσδιορίσθηκε η, κατά την 1.1.2004, συνολική φορολογητέα αξία των ακινήτων της σε 134.261.736,13 ευρώ αντί δηλωθείσας 122.105.715,62 ευρώ και καταλογίστηκε σε βάρος της διαφορά κυρίου φόρου 85.092,14 ευρώ και πρόσθετος φόρος 117.480,43 ευρώ και συνολικά ποσό 202.572,57 ευρώ. Κατά της ως άνω προσωρινής πράξης ΦΜΑΠ η αναιρεσείουσα άσκησε προσφυγή ενώπιον του Διοικητικού Πρωτοδικείου Αθηνών. Ακολούθως, διενεργήθηκε και τακτικός έλεγχος στην επιχείρηση της αναιρεσείουσας για την εφαρμογή των διατάξεων του ν. 2459/1997 ως προς τις αξίες των λοιπών ακινήτων, ιδιοκτησίας της, που δηλώθηκαν ως φορολογητέα. Μεταξύ των ακινήτων της δήλωσης, για τα οποία ο έλεγχος ζήτησε πληροφορίες, περιλαμβανόταν ένα ακίνητο (γήπεδο), ευρισκόμενο στο Δήμο Ασπροπύργου και στο 17ο χλμ. της Εθνικής Οδού Αθηνών - Κορίνθου, συνολικής έκτασης 1.293.454 τ.μ., η φορολογητέα αξία του οποίου (την 1.1.2004) δηλώθηκε ως ανερχόμενη σε 47.857.798 ευρώ (ήτοι 37 ευρώ το τ.μ.). Για το ακίνητο αυτό ο Δήμος Ασπροπύργου απέστειλε στον έλεγχο: α) το με αριθμ. πρωτ. 24113/1.7.2009 έγγραφο, σύμφωνα με το οποίο η περιοχή στην οποία βρίσκεται το εν λόγω ακίνητο είναι «χαρακτηρισμένη περιοχή ΒΙΠΑ - ΒΙΟΠΑ Διυλιστηρίων με στοιχεία Β΄ (ΦΕΚ 1085/17.9.1996). Για την περιοχή i) έχει εγκριθεί πολεοδομική μελέτη (ΦΕΚ 147/Δ/25.2.03), η οποία αναθεωρήθηκε με την υπ’ αριθμ. 7052/684/23.7.03 (ΦΕΚ 837/Δ/03) απόφαση Νομάρχη Δυτ. Αττικής. ii) Έχει συνταχθεί για την περιοχή 1/04 μεμονωμένη πράξη εφαρμογής η οποία κυρώθηκε με την υπ’ αριθμ. 638/110/04 απόφαση Νομάρχη Δυτικής Αττικής», β) πίνακες πράξεις εφαρμογής της περιοχής ΒΙΠΑ - ΒΙΟΠΑ Διυλιστηρίων, γ) έγγραφο της Επιτροπής Προεκτίμησης Ακινήτων της Πολεοδομίας Ελευσίνας, με ημερομηνία 13.1.2005, με το οποίο, προκειμένου να επιβληθεί εισφορά σε χρήμα, έγινε προεκτίμηση της αξίας ακινήτων της περιοχής ΒΙΠΑ - ΒΙΟΠΑ Διυλιστηρίων, ανάλογα με την απόσταση αυτών από τη θάλασσα, από 4,40 ευρώ έως 11,73 ευρώ το τ.μ. και δ) έγγραφο της Επιτροπής Προεκτίμησης Ακινήτων της Πολεοδομίας Ελευσίνας, με ημερομηνία 25.5.2007, με το οποίο έγινε προεκτίμηση της αξίας ακινήτων (οικοπέδων), για την επιβολή εισφοράς σε χρήμα, σε 60 ευρώ το τ.μ. Εξάλλου, η ΔΟΥ Ελευσίνας, με το 4309/12.3.2010 έγγραφό της, γνωστοποίησε στον έλεγχο μεταβιβάσεις ακινήτων που έγιναν στην περιοχή, έκτασης από 141,20 τ.μ. έως 55.490 τ.μ., με προσδιορισθείσα αξία ανά τ.μ. 32 έως 138 ευρώ. Ενόψει των ανωτέρω, ο έλεγχος, αφού έλαβε υπόψη ότι: 1) το επίδικο γήπεδο του Ασπροπύργου βρίσκεται μεν εντός σχεδίου, αλλά εκτός αντικειμενικού συστήματος υπολογισμού της αξίας του, ο προσδιορισμός της οποίας, συνεπώς, πρέπει να γίνει σύμφωνα με τις διατάξεις του άρθρου 41Α του ν. 1249/1982, 2) τις αξίες, με τις οποίες εκτιμήθηκε το ακίνητο από την Επιτροπή Προεκτίμησης Ακινήτων της Πολεοδομίας Ελευσίνας, για την επιβολή εισφοράς σε χρήμα, ήτοι 60 ευρώ το τ.μ., 3) τη μεταβίβαση που προκύπτει από το φάκελο 2408/19.12.2005 που του απέστειλε η ΔΟΥ Ελευσίνας, ήτοι την δηλωθείσα αξία μεταβίβασης αγροτεμαχίου, έκτασης 55.490 τ.μ., εκτός ζώνης 500μ. του οικισμού, στο 27ο χλμ. Παλαιάς Εθνικής Οδού Α-Κ Ελευσίνα, απόστασης από θάλασσα 100μ., προς 118,94 ευρώ το τ.μ., έναντι του οποίου ο έλεγχος θεώρησε ότι το κρινόμενο πλεονεκτεί γιατί βρίσκεται εντός σχεδίου και έχει πρόσοψη στη Νέα Εθνική Οδό, αλλά μειονεκτεί ως προς την έκταση και το χρόνο φορολογίας, και 4) τις αξίες των λοιπών συγκριτικών στοιχείων που του απέστειλε η ΔΟΥ Ελευσίνας και αφορούν γήπεδα μικρής έκτασης σε διάφορες ημερομηνίες μεταβίβασης και θέσεις, οι οποίες κυμαίνονται από 32 έως 138 ευρώ το τ.μ., προσδιόρισε την αξία του ένδικου ακινήτου σε 70 ευρώ το τ.μ. και συνολικά σε 90.541.780 ευρώ (1.293.454 τ.μ. x 70 ευρώ το τ.μ.), αντί δηλωθείσας 47.857.798 ευρώ, ήτοι προέκυψε διαφορά αξίας 42.683.982 ευρώ. Ακολούθως, εκδόθηκε η επίδικη 133/2011 οριστική πράξη επιβολής ΦΜΑΠ του Προϊσταμένου ΔΕΚ Αθηνών, με την οποία ο τελευταίος προσέθεσε στη φορολογητέα αξία των 134.261.736,13 ευρώ που προέκυψε βάσει του προσωρινού ελέγχου (το πόρισμα του οποίου υιοθέτησε), τη διαφορά αξίας, ύψους 42.683.982 ευρώ που προέκυψε για το ακίνητο της αναιρεσείουσας στον Ασπρόπυργο, καθώς και διαφορά αξίας, ύψους 463.610,94 ευρώ, που προέκυψε για ένα ακίνητο της αναιρεσείουσας στο Καλοχώρι Θεσσαλονίκης, και έτσι η φορολογητέα αξία βάσει του προσωρινού ελέγχου (134.261.736,13 ευρώ) αυξήθηκε σε 177.409.329,07 ευρώ και ο αναλογών φόρος από 938.126,95 ευρώ ανήλθε σε 1.240.160,10 ευρώ, τελικώς δε (μετά την αφαίρεση του φόρου του προσωρινού ελέγχου 938.126,95 ευρώ) καταλογίσθηκε σε βάρος της προσφεύγουσας κύριος φόρος 302.033,15 ευρώ, που προσαυξήθηκε κατά 362.439,78 ευρώ (ήτοι, σε ποσοστό 120%), λόγω ανακριβούς δηλώσεως. Κατά της ως άνω πράξης η αναιρεσείουσα άσκησε προσφυγή, η οποία έγινε εν μέρει δεκτή με την αναιρεσιβαλλόμενη απόφαση. Ειδικότερα, όσον αφορά την αξία του προαναφερθέντος ακινήτου στον Ασπρόπυργο Αττικής, το δικάσαν εφετείο δέχθηκε τα εξής: «9. Επειδή, περαιτέρω, η προσφεύγουσα, με την κρινόμενη προσφυγή και το επ’ αυτής νομίμως κατατεθέν υπόμνημα, υποστηρίζει ότι υπερβολικά προσδιορίσθηκε η αξία του ως άνω γηπέδου της στον Ασπρόπυργο Αττικής σε 70 ευρώ το τ.μ. Ως προς αυτό προβάλλει ότι: α) Το εν λόγω ακίνητο, την 1.1.2004, δεν είχε ακόμα ενταχθεί στο σχέδιο πόλεως, αλλά εντάχθηκε σε δύο στάδια, στις 29.1.2004 με την ΟΙΚ.638/110/29.1.2004 απόφαση του Νομάρχη Δυτ. Αττικής, με την οποία κυρώθηκε η 1/2004 πράξη εφαρμογής στην περιοχή ΒΙΠΑ - ΒΙΟΠΑ Διυλιστηρίων Δήμου Ασπροπύργου, δυνάμει της οποίας εντάχθηκε στο σχέδιο πόλης έκταση 1.156.073,2 τ.μ. του ως άνω γηπέδου και στις 18.7.2006 με την ΟΙΚ.9472/603/18.7.2006 απόφαση του Νομάρχη Δυτ. Αττικής, με την οποία κυρώθηκε η 1/2006 πράξη εφαρμογής στην ως άνω περιοχή, δυνάμει της οποίας εντάχθηκε στο σχέδιο πόλης έκταση 137.380,08 τ.μ. του ως άνω γηπέδου, β) η προεκτίμηση σε 60 ευρώ το τ.μ. των ακινήτων στην περιοχή ΒΙΠΑ - ΒΙΟΠΑ Διυλιστηρίων από την Επιτροπή Προεκτίμησης Ακινήτων της Πολεοδομίας Ελευσίνας, προκειμένου να επιβληθεί εισφορά σε χρήμα, αφενός μεν δεν είναι οριστική εκτίμηση αφετέρου αφορά μόνο στο τμήμα του ένδικου ακινήτου των 137.380,08 τ.μ. και σε χρόνο μεταγενέστερο του κρινόμενου (στο 2007), γ) κατά της πράξεως επιβολής εισφοράς σε χρήμα για την ένταξη της ως άνω έκτασης των 137.380,08 τ.μ. στο σχέδιο πόλης, ασκήθηκε προσφυγή ενώπιον του αρμοδίου διοικητικού δικαστηρίου και με το από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών του Δήμου Ασπροπύργου, επήλθε συμβιβασμός της επιχείρησής της αναφορικά με την προσδιορισθείσα αξία του εν λόγω τμήματος του ακινήτου της, η οποία και προσδιορίσθηκε οριστικά στο ποσό των 2.212.848 ευρώ, ήτοι σε 16,11 ευρώ το τ.μ., δ) τα συγκριτικά στοιχεία τα οποία επικαλείται το καθού είναι παντελώς απρόσφορα διότι τα πλείστα των ακινήτων δεν βρίσκονται στην περιοχή ΒΙΠΑ - ΒΙΟΠΑ Διυλιστηρίων, αλλά σε άλλες περιοχές, ενώ είναι και εξαιρετικά μικρής έκτασης σε σχέση με το κρινόμενο και ε) παρανόμως το καθού δεν έλαβε υπόψη το από 13.1.2005 έγγραφο της Διεύθυνσης Πολεοδομίας της Νομαρχιακής Αυτοδιοίκησης Δυτ. Αττικής περί προσδιορισμού της αξίας των ακινήτων στην περιοχή από 4,40 έως 11,73 ευρώ το τ.μ., ανάλογα με την απόστασή τους από τη θάλασσα. Προς επίρρωση των ισχυρισμών της προσκομίζει, εκτός άλλων, και επικαλείται: 1) πράξεις επιβολής εισφοράς σε χρήμα σε ακίνητα ιδιοκτησίας της στην περιοχή ΒΙΠΑ - ΒΙΟΠΑ Διυλιστηρίων Ασπροπύργου και το από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών Δήμου Ασπροπύργου, στο οποίο γίνεται αναφορά σε εκδοθείσα σε βάρος της «ΠΡΑΞΗ ΕΠΙΒΟΛΗΣ ΕΙΣΦΟΡΑΣ ΣΕ ΧΡΗΜΑ ΚΑΙ ΜΕΤΑΤΡΟΠΗΣ ΕΙΣΦΟΡΑΣ ΓΗΣ ΣΕ ΧΡΗΜΑ», κατά της οποίας ασκήθηκε η με αριθμ. πράξη κατάθεσης 22/4.3.2008 προσφυγή και περαιτέρω βεβαιώνεται ότι επήλθε συμβιβασμός στο ποσό των 2.212.848 ευρώ, 2) την από 25.9.2012 έκθεση εκτίμησης της εμπορικής αξίας του ένδικου ακινήτου του πολιτικού μηχανικού (...) και την 5231/27.9.2012 ένορκη βεβαίωση ενώπιον συμβολαιογράφου του ιδίου ως άνω προσώπου, ληφθείσα νόμιμα, κατ’ άρθρο 185 του ΚΔΔ, στην οποία ο εν λόγω μάρτυρας παραθέτει αυτούσιο το κείμενο της ως άνω από 25.9.2012 έκθεσης εκτίμησης. Στην τελευταία, ο μάρτυρας (...) προβαίνει σε επιστημονική ανάλυση του ζητήματος αναφορικά με την αξία του ένδικου ακινήτου, κατά την 1.1.2004, περιγράφοντας την περιοχή του οικοπέδου (γηπέδου) αλλά και το ίδιο το οικόπεδο με τα πολεοδομικά μεγέθη, τις αποστάσεις από τη θάλασσα και από σημαντικά κέντρα, τη θέση του οικοπέδου και τις προσβάσεις σε αυτό, τη μορφολογία και τη σύσταση του εδάφους, παραθέτοντας, περαιτέρω, φωτογραφίες, χάρτες και τοπογραφικά και καταλήγοντας, τελικά, μετά από σύγκριση με μεταβιβάσεις άλλων ακινήτων (των οποίων, πάντως, δεν επικαλείται τους φακέλους μεταβίβασης) και αναφορά στην αγορά κτηματομεσιτών, στο προσδιορισμό της αξίας του ένδικου οικοπέδου σε 25 - 30 ευρώ το τ.μ. και 3) το 56/28.6.2011 φύλλο ελέγχου φόρου υπεραξίας ακινήτων (άρθρα 20 έως 26 του ν. 2065/1992), με το οποίο, προκειμένου να επιβληθεί φόρος υπεραξίας επί του ένδικου γηπέδου, προσδιορίσθηκε η φορολογητέα αξία αυτού στο ποσό των 35.718.134,92 ευρώ για το έτος 2004 και η οποία κατέστη οριστική κατόπιν δικαστικού συμβιβασμού, εμφαινόμενου επί του εν λόγω φύλλου. 10. Επειδή, καταρχάς, οι ως άνω προεκτιμήσεις της Επιτροπής Προεκτίμησης Ακινήτων της περιοχής ΒΙΠΑ - ΒΙΟΠΑ Διυλιστηρίων Ασπροπύργου, οι οποίες έλαβαν χώρα στις 13.1.2005 και 25.5.2007, προκειμένου να επιβληθεί εισφορά σε χρήμα, δεν μπορούν να ληφθούν υπόψη διότι αποτελούν προσωρινή εκτίμηση (ΣτΕ 1540/1989). Εξάλλου, ούτε το ως άνω προσκομιζόμενο από την προσφεύγουσα από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών του Δήμου Ασπροπύργου, μπορεί να ληφθεί υπόψη από το Δικαστήριο προκειμένου να αποδειχθεί η, κατά τους ισχυρισμούς της, οριστικώς προσδιορισθείσα αξία του ένδικου ακινήτου, προκειμένου να επιβληθεί εισφορά σε χρήμα, σε 16,11 ευρώ το τ.μ., προεχόντως, διότι ούτε από το εν λόγω έγγραφο ούτε από τα λοιπά στοιχεία του φακέλου προκύπτει ότι η εν λόγω συμβιβαστική επίλυση αφορά έστω και μέρος του ένδικου ακινήτου, πολλώ δε μάλλον αφού στην από 25.9.2012 έκθεση εκτίμησης της εμπορικής αξίας αυτού - το κείμενο της οποίας, όπως προεκτέθηκε, παρατίθεται αυτούσιο στην 5231/27.9.2012 ένορκη βεβαίωση του μάρτυρα (...) και έτσι έχει καταστεί τμήμα της ένορκης κατάθεσής του, εκτιμώμενο ελευθέρως από το Δικαστήριο, κατ’ άρθρο 148 του ΚΔΔ - αναγράφεται στη σελίδα 23 ότι “(…) επήλθε συμβιβαστική λύση στην τιμή των 52 ευρώ το τ.μ., σύμφωνα με το Πρακτικό 4 της Επιτροπής Συμβιβαστικής Επίλυσης Φορολογικών Διαφορών στις 13.6.2008”. Περαιτέρω, ούτε η οριστικοποίηση της αξίας του ένδικου ακινήτου που επήλθε με αναπροσαρμογή της αξίας του, πραγματοποιούμενη με πολλαπλασιασμό της αξίας κτήσης του γηπέδου με συντελεστές αναπροσαρμογής, προκειμένου να επιβληθεί ο, κατά τα άρθρα 20 έως 26 του ν. 2065/1992, φόρος υπεραξίας λαμβάνεται υπόψη, διότι το σύστημα αυτό προσδιορισμού της αξίας δεν εμπίπτει στην έννοια των στοιχείων της οικείας ΔΟΥ, τα οποία απαιτεί ο νόμος (άρθρο 1 παρ. 3 του ν.δ. 1587/1950), ως κριτήρια για την εκτίμηση της αξίας των ακινήτων. Ενόψει των ανωτέρω, το Δικαστήριο, λαμβάνοντας υπόψη τα ιδιαίτερα χαρακτηριστικά του ένδικου ακινήτου, όπως προκύπτουν τόσο από τη σχετική έκθεση τακτικού ελέγχου ΦΜΑΠ όσο και από την από 25.9.2012 έκθεση εκτίμησης της εμπορικής αξίας αυτού του πολιτικού μηχανικού (...) και ειδικότερα: το είδος του (γήπεδο), την περιοχή στην οποία βρίσκεται (στη βιομηχανική περιοχή και τα διοικητικά όρια του Δήμου Ασπροπύργου - 17ο χλμ. Εθνικής Οδού Αθηνών - Κορίνθου, 100 περίπου μέτρα από τη θάλασσα), την έκτασή του (1.293.453,28 τ.μ.), το χρόνο εκτίμησης (1.1.2004), το γεγονός ότι την 1.1.2004 δεν είχαν ολοκληρωθεί οι διαδικασίες ένταξής του στο σχέδιο πόλεως, αφού η κύρωση της πράξης εφαρμογής 1/2004 με την ΟΙΚ.638/110/29.1.2004 απόφαση του Νομάρχη Δυτ. Αττικής - η οποία έπεται, σύμφωνα με τις διατάξεις του ν. 1337/1983, τόσο της δημοσιεύσεως της απόφασης ΥΧΟΠ περί έγκρισης του γενικού πολεοδομικού σχεδίου όσο και της δημοσίευσης του π. δ/τος περί έγκρισης της πολεοδομικής μελέτης - έγινε μετά την 1.1.2004, και συνεκτιμώντας, ως πλέον πρόσφορο για σύγκριση, το συγκριτικό στοιχείο που προτείνει η φορολογική Αρχή (αρ. φακ. 2408/19.12.2005) αφού είναι ομοειδές και πλησιόχωρο προς το κρινόμενο, έναντι του οποίου όμως το τελευταίο μειονεκτεί σημαντικά λόγω της πολύ μεγάλης έκτασής του και του σχετικά μικρού αγοραστικού ενδιαφέροντος που το γεγονός αυτό συνεπάγεται, ενώ, εξάλλου, η μεταβίβαση του συγκριτικού έγινε δύο περίπου χρόνια μεταγενέστερα (19.12.2005) του χρόνου φορολογίας του κρινόμενου (1.1.2004), χρονικό διάστημα κατά το οποίο, κατά τα κοινώς γνωστά, επήλθε ανατίμηση της αξίας των ακινήτων της περιοχής, κρίνει ότι, η αξία του υπό εκτίμηση ακινήτου στην περιοχή ΒΙΠΑ - ΒΙΟΠΑ Διυλιστηρίων Δήμου Ασπροπύργου, κατά το χρόνο της φορολογίας του, ανέρχεται στο ποσό των 55 ευρώ το τ.μ. και συνολικά στο ποσό των 71.139.931 (1.293.453,28 τ.μ. x 55 ευρώ το τ.μ.) ευρώ, στο οποίο και πρέπει να προσδιορισθεί, κατά τον εν μέρει βάσιμο σχετικό λόγο της προσφυγής.».</p>
        <p>5. Επειδή, με το δεύτερο λόγο αναιρέσεως προβάλλεται ότι, κατά παράβαση των διατάξεων των άρθρων 41 και 41Α του ν. 1249/1982 και 3 παρ. 2 του α.ν. 1521/1950, το δικάσαν εφετείο στηρίχθηκε για τον προσδιορισμό του φόρου μεγάλης ακίνητης περιουσίας μόνο σε ένα επίκαιρο συγκριτικό στοιχείο μεταβίβασης ακινήτου στη συγκεκριμένη περιοχή, ενώ θα έπρεπε να λάβει υπόψη του και τις αξίες ακινήτων σε όμορη περιοχή όπου εφαρμόζεται το αντικειμενικό σύστημα. Προς θεμελίωση δε του παραδεκτού της προβολής του ανωτέρω λόγου αναιρέσεως, από την άποψη του άρθρου 53 παρ. 3 του π.δ. 18/1989 (Α΄ 8), όπως ήδη ισχύει, προβάλλεται ότι η ως άνω κρίση του δικάσαντος εφετείου έρχεται σε αντίθεση με την 3833/2014 απόφαση του Συμβουλίου της Επικρατείας. Περαιτέρω, με την από 8.1.2019 «αίτηση» γνωστοποιείται στο Συμβούλιο της Επικρατείας η έκδοση των 1683 και 2337/2016 αποφάσεών του προς τις οποίες η ως άνω κρίση της αναιρεσιβαλλόμενης έρχεται, κατά την αναιρεσείουσα, σε αντίθεση. Ο λόγος, όμως, αυτός, ανεξαρτήτως του ότι δεν είχε προβληθεί με την προσφυγή της αναιρεσείουσας, είναι απορριπτέος ως απαράδεκτος, σύμφωνα με την προαναφερθείσα διάταξη του άρθρου 53 παρ. 3 του π.δ. 18/1989, διότι με αυτόν δεν τίθεται συγκεκριμένο νομικό ζήτημα, αλλά πλήσσεται η ορθότητα, πληρότητα και επάρκεια της αιτιολογίας της προσβαλλομένης αποφάσεως αναφορικά με τον προσδιορισμό της αξίας του ένδικου ακινήτου.</p>
        <p>6. Επειδή, με τον πρώτο λόγο αναιρέσεως προβάλλεται ότι το Διοικητικό Εφετείο έκρινε εσφαλμένα ότι η οριστικοποίηση της αξίας του ένδικου ακινήτου που επήλθε με αναπροσαρμογή της αξίας του, πραγματοποιούμενη με πολλαπλασιασμό της αξίας κτήσης του γηπέδου με συντελεστές αναπροσαρμογής, προκειμένου να επιβληθεί ο, κατά τα άρθρα 20 έως 26 του ν. 2065/1992, φόρος υπεραξίας δεν λαμβάνεται υπόψη για τον προσδιορισμό του φόρου μεγάλης ακίνητης περιουσίας, με την αιτιολογία το ως άνω σύστημα προσδιορισμού της αξίας των ακινήτων δεν εμπίπτει στην έννοια των στοιχείων της οικείας ΔΟΥ, τα οποία απαιτεί ο νόμος προκειμένου να προσδιοριστεί ο φόρος μεγάλης ακίνητης περιουσίας. Κατά την αναιρεσείουσα, σύμφωνα με το άρθρο 24 παρ. 1 του ν. 2459/1997, θα έπρεπε να ληφθεί υπόψη ως συγκριτικό στοιχείο και η οριστικοποίηση της αξίας του ένδικου ακινήτου για την επιβολή του φόρου υπεραξίας. Προς θεμελίωση δε του παραδεκτού της προβολής του ανωτέρω λόγου αναιρέσεως, από την άποψη του άρθρου 53 παρ. 3 του π.δ. 18/1989, προβάλλεται ότι δεν υπάρχει νομολογία του Συμβουλίου της Επικρατείας για το τιθέμενο με αυτόν νομικό ζήτημα. Λαμβανομένου υπόψη ότι επί του ζητήματος αυτού δεν υφίσταται, πράγματι, νομολογία του Συμβουλίου τους Επικρατείας, ο υπό κρίση λόγος προβάλλεται παραδεκτώς, είναι, δε, και βάσιμος δεδομένου ότι όπως έγινε δεκτό στη σκ. 3, τόσο η φορολογική αρχή όσο και το δικάσαν εφετείο όφειλαν να λάβουν υπόψη τους για τον προσδιορισμό της αξίας του επίδικου ακινήτου κάθε πρόσφορο μέσο, ήτοι και το 56/28.6.2011 φύλλο ελέγχου φόρου υπεραξίας ακινήτων, με το οποίο, προκειμένου να επιβληθεί φόρος υπεραξίας επί του ένδικου γηπέδου, προσδιορίσθηκε η φορολογητέα αξία αυτού στο ποσό των 35.718.134,92 ευρώ για το έτος 2004. Συνεπώς, η προσβαλλόμενη απόφαση του Διοικητικού Εφετείου Αθηνών πρέπει να αναιρεθεί, η δε υπόθεση, η οποία χρήζει διευκρινίσεως ως προς το πραγματικό, πρέπει να παραπεμφθεί στο ως άνω δικαστήριο για νέα κρίση.</p>
        <p>Δ ι ά τ α ύ τ α</p>
        <p>Δέχεται την αίτηση.</p>
        <p>Αναιρεί την 3673/2014 απόφαση του Διοικητικού Εφετείου Αθηνών, στο οποίο παραπέμπει την υπόθεση, σύμφωνα με το σκεπτικό.</p>
        <p>Διατάσσει την απόδοση του παραβόλου.</p>
        <p>Επιβάλλει στο αναιρεσίβλητο Δημόσιο την δικαστική δαπάνη της αναιρεσείουσας, η οποία ανέρχεται σε εννιακόσια είκοσι (920) ευρώ.</p>
        <p>Η διάσκεψη έγινε στην Αθήνα στις 18 Ιανουαρίου 2019</p>
        <p>Η Πρόεδρος του Β´ ΤμήματοςΗ Γραμματέας</p>
        <p>Ε. Σάρπ Α. Ζυγουρίτσα</p>
        <p>και η απόφαση δημοσιεύθηκε σε δημόσια συνεδρίαση της 31ης Δεκεμβρίου 2020.</p>
        <p>Ο Πρόεδρος του Β´ ΤμήματοςΗ Γραμματέας του Β´ Τμήματος</p>
        <p>Μ. ΠικραμένοςΑ. Ζυγουρίτσα</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης αίτησης έχει καταβληθεί το νόμιμο παράβολο (διπλότυπο είσπραξης τύπου Α΄, Σειρά Η΄ 8481256, α/α 3654/23.3.2015 ΔΟΥ Ψυχικού).</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την κρινόμενη αίτηση ζητείται η αναίρεση της <ref href="/akn/gr/judgment/AppelateCourtAthens/2014/3673/!main">3673/2014 αποφάσεως του Διοικητικού Εφετείου Αθηνών</ref>, με την οποία έγινε εν μέρει δεκτή προσφυγή της αναιρεσείουσας κατά της 133/28.6.2011 οριστικής πράξεως επιβολής φόρου μεγάλης ακίνητης περιουσίας (ΦΜΑΠ) του Προϊσταμένου του Διαπεριφερειακού Ελεγκτικού Κέντρου (ΔΕΚ) Αθηνών, με την οποία καταλογίστηκε σε βάρος της αναιρεσείουσας, για την ακίνητη περιουσία που είχε την 1.1.2004, διαφορά κυρίου φόρου, ύψους 302.033,15 ευρώ, και πρόσθετος φόρος σε ποσοστό 120% επί του ως άνω ποσού κυρίου φόρου, λόγω υποβολής ανακριβούς δηλώσεως. Με την αναιρεσιβαλλόμενη απόφαση μεταρρυθμίστηκε η 133/28.6.2011 οριστική πράξη επιβολής ΦΜΑΠ, απαλλάχθηκε η αναιρεσείουσα από το ΦΜΑΠ για ακίνητα συνολικής αξίας 12.156.020,51 ευρώ που είχε στην κυριότητά της κατά την 1.1.2004, προσδιορίστηκε η, κατά την 1.1.2004, φορολογητέα αξία ακινήτων της αναιρεσείουσας σε 71.139.931 ευρώ (για το ακίνητο στον Ασπρόπυργο Αττικής) και σε 1.158.571,22 ευρώ (για το ακίνητο στο Καλοχώρι Θεσσαλονίκης) και προσδιορίστηκε ο πρόσθετος φόρος σε ποσοστό 120% του ΦΜΑΠ.</p>
          </item>
          <item eId="motivation_list_1__item_3">
            <num>3.</num>
            <p>Επειδή, στο <ref href="/akn/gr/act/law/1997/2459/!main">ν. 2459/1997</ref> (Α΄ 17), οι διατάξεις των άρθρων 21 έως 35 του οποίου αφορούν τον ΦΜΑΠ και καταργήθηκαν από 1.1.2008 με το <ref href="/akn/gr/act/law/2008/3634/!main#art_21__par_1">άρθρο 21 παρ. 1 του ν. 3634/2008</ref> (Α΄ 9), οριζόταν ότι «1. Από το οικονομικό έτος 1997 και για κάθε επόμενο έτος επιβάλλεται φόρος στη μεγάλη ακίνητη περιουσία που βρίσκεται στην Ελλάδα. Σε φόρο υποβάλλεται η συνολική αξία της περιουσίας, που ανήκει σε φυσικό ή νομικό πρόσωπο και αποτελείται από ακίνητα που βρίσκονται στην Ελλάδα ή εμπράγματα δικαιώματα σε αυτά, εκτός της υποθήκης. 2. (…)» (άρθρο 21), ότι «1. Για τον υπολογισμό του φόρου λαμβάνεται υπόψη η αξία που έχουν τα ακίνητα και τα εμπράγματα σε αυτά δικαιώματα κατά την 1η Ιανουαρίου του έτους που φορολογούνται, για τον προσδιορισμό της οποίας εφαρμόζονται ανάλογα οι διατάξεις της <ref href="/akn/gr/act/compulsoryLaw/1950/1521/!main#art_3__par_2">παραγράφου 2 του άρθρου 3 του α.ν. 1521/1950</ref> και οι διατάξεις του άρθρου <ref href="/akn/gr/act/law/1982/1249/!main#art_41">41</ref> και <ref href="/akn/gr/act/law/1982/1249/!main#art_41_1">41 Α</ref> του <ref href="/akn/gr/act/law/1982/1249/!main">ν. 1249/1982</ref>, όπως ισχύουν (…)» (άρθρο 24) και ότι «1. (…) 2. Από τη συνολική αξία της ακίνητης περιουσίας, μετά την αφαίρεση των χρεών (…), παραμένει αφορολόγητο ποσό (…) ευρώ 243.600 από 1.1.2002 για τα φυσικά και νομικά πρόσωπα. Μετά τον υπολογισμό των παραπάνω αφορολόγητων ορίων, το υπόλοιπο προκειμένου για νομικά πρόσωπα υποβάλλεται σε φόρο με συντελεστή 0,7% (…)» (άρθρο 25). Περαιτέρω, στον <ref href="/akn/gr/act/compulsoryLaw/1950/1521/!main">α.ν. 1521/1950</ref> «Περί φόρου μεταβιβάσεως ακινήτων» (Α΄ 245), ο οποίος κυρώθηκε, τροποποιήθηκε και συμπληρώθηκε με το <ref href="/akn/gr/act/law/1950/1587/!main">ν. 1587/1950</ref> (Α΄ 294), ορίζεται, στο άρθρο 1, ότι «1. Εφ’ εκάστης εξ επαχθούς αιτίας μεταβιβάσεως ακινήτου ή πραγματικού επί ακινήτου δικαιώματος (…) επιβάλλεται φόρος επί της αξίας αυτών (…) 5. Ως αξία λογίζεται η αγοραία αξία την οποίαν έχει το ακίνητον ή το πραγματικόν επί του ακινήτου δικαίωμα (…) κατά την ημέραν της μεταβιβάσεώς των (…)», ενώ, στην παρ. 2 του άρθρου 3 του ίδιου ως άνω νόμου ορίζεται ότι «Δια τον προσδιορισμό της αξίας του ακινήτου ή του πραγματικού επί του ακινήτου δικαιώματος (…) λαμβάνονται υπ’ όψει και συνεκτιμώνται τα στοιχεία μεταβιβάσεων παρομοίων περιουσιακών στοιχείων, τα οποία προκύπτουν εξ ετέρων συμβολαίων ή εξ εκτιμήσεως γενομένης δια την επιβολήν του φόρου κληρονομιών, δωρεών και προικών ή εξ άλλων εκτιμήσεων. Εν περιπτώσει καθ’ ην ελλείπουν τα στοιχεία ταύτα ή, κατά την κρίσιν του Οικονομικού Εφόρου, τα υπάρχοντα είναι ανεπαρκή ή απρόσφορα ενεργείται υπό τούτου προσδιορισμός της αξίας δια χρήσεως παντός άλλου μέσου». Εξάλλου, στο <ref href="/akn/gr/act/law/1982/1249/!main#art_41">άρθρο 41 του ν. 1249/1982</ref> «Διαρρυθμίσεις στην άμεση και έμμεση φορολογία, μισθολογικά θέματα και άλλες διατάξεις» (Α΄ 43), όπως τροποποιήθηκε και συμπληρώθηκε τελικά με την <ref href="/akn/gr/act/law/1990/1882/!main#art_14__par_11">παρ. 11 του άρθρου 14 του ν. 1882/1990</ref> (Α΄ 43), ορίζονται τα ακόλουθα: «Για τον προσδιορισμό της φορολογητέας αξίας των ακινήτων που μεταβιβάζονται με αντάλλαγμα ή αιτία θανάτου, δωρεάς ή προίκας, λαμβάνονται υπόψη οι τιμές εκκίνησης, που είναι καθορισμένες από πριν κατά ζώνες ή οικοδομικά τετράγωνα και κατ’ είδος ακινήτου (…)» και στο άρθρο 41Α του ίδιου ως άνω νόμου, το οποίο προστέθηκε με την <ref href="/akn/gr/act/law/1996/2386/!main#art_10__par_1">παρ. 1 του άρθρου 10 του ν. 2386/1996</ref> (Α΄ 43), ορίζεται ότι «1. Η φορολογητέα αξία των μεταβιβαζόμενων με επαχθή αιτία ή αιτία θανάτου, δωρεάς ή γονικής παροχής ακινήτων, που βρίσκονται σε περιοχές στις οποίες δεν έχει εφαρμοστεί το αντικειμενικό σύστημα προσδιορισμού της αξίας τους, είτε αυτές είναι εντός είτε εκτός σχεδίου πόλης, υπολογίζεται χωριστά για τα επί του οικοπέδου ή γηπέδου τυχόν υφιστάμενα κτίσματα και χωριστά για το οικόπεδο ή το γήπεδο, ως εξής :α) (…) β) Για τον προσδιορισμό της φορολογητέας αξίας του οικοπέδου ή γηπέδου έχουν εφαρμογή οι διατάξεις του <ref href="/akn/gr/act/compulsoryLaw/1950/1521/!main#art_3">άρθρου 3 του α.ν. 1521/1950</ref> (Α΄ 245) και των άρθρων <ref href="/akn/gr/act/decreeLaw/1973/118/!main#art_9">9</ref> και <ref href="/akn/gr/act/decreeLaw/1973/118/!main#art_10">10</ref> του <ref href="/akn/gr/act/decreeLaw/1973/118/!main">ν.δ/τος 118/1973</ref> (Α΄ 202)». Στο δε <ref href="/akn/gr/act/decreeLaw/1973/118/!main#art_9">άρθρο 9 του ν.δ. 118/1973</ref> ορίζεται ότι «1. Ως αξία των αντικειμένων της κτήσεως διά τον υπολογισμόν του φόρου, λαμβάνεται η κατά τον χρόνον της γενέσεως της φορολογικής υποχρεώσεως αγοραία αξία, προσδιοριζομένη κατά τα εν άρθροις 10 έως και 18, ειδικώτερον οριζόμενα (…)» και στο άρθρο 10 ότι «Επί ακινήτων διά τον προσδιορισμόν της αξίας λαμβάνονται υπ’ όψιν και συνεκτιμώνται ιδία: Τα στοιχεία εκτιμήσεως των αυτών ή ετέρων πλησιοχώρων ομοειδών ακινήτων, τα προκύπτοντα εκ μεταβιβάσεων επ` ανταλλάγματι ή κτήσεων αιτία θανάτου, δωρεάς ή προικός ή εξ απαλλοτριώσεων ή δικαστικών διανομών, η καθαρά πρόσοδος αυτών, ως και πάν έτερον πρόσφορον στοιχείον, ασκούν ουσιώδη επίδρασιν επί της διαμορφώσεως της αγοραίας αξίας αυτών. Εν ελλείψει οιουδήποτε εκ των ανωτέρω στοιχείων ή εφ' όσον τα υπάρχοντα κρίνονται απρόσφορα ή ανεπαρκή, ο προσδιορισμός της αξίας αυτών χωρεί διά παντός αποδεικτικού μέσου». Οι ίδιες ρυθμίσεις επαναλήφθηκαν στον Κώδικα Διατάξεων Φορολογίας Κληρονομιών, Δωρεών, Γονικών Παροχών, Προικών και Κερδών από Λαχεία (<ref href="/akn/gr/act/law/2001/2961/!main">ν. 2961/2001</ref>, Α΄ 266), στο άρθρο 9 του οποίου ορίζεται ότι «1. Ως αξία των αντικειμένων της κτήσης, για τον υπολογισμό του φόρου, λαμβάνεται η αγοραία αξία κατά το χρόνο της γένεσης της φορολογικής υποχρέωσης, η οποία προσδιορίζεται σύμφωνα με όσα ορίζονται ειδικότερα στα άρθρα 10 έως και 18 (…)» και στο άρθρο 10 ότι «Α. Αγοραία αξία. Για τον προσδιορισμό της αξίας των ακινήτων λαμβάνονται υπόψη και συνεκτιμώνται ιδίως τα στοιχεία εκτίμησης των ίδιων ή άλλων πλησιόχωρων ομοειδών ακινήτων, που προκύπτουν από μεταβιβάσεις με αντάλλαγμα ή κτήσεις αιτία θανάτου, δωρεάς, γονικής παροχής ή προίκας ή από απαλλοτριώσεις ή δικαστικές διανομές, η καθαρή πρόσοδος αυτών καθώς και κάθε άλλο πρόσφορο στοιχείο, το οποίο ασκεί ουσιώδη επίδραση στη διαμόρφωση της αγοραίας αξίας τους. Σε περίπτωση έλλειψης οποιουδήποτε από τα ανωτέρω στοιχεία ή εφόσον αυτά που υπάρχουν κρίνονται απρόσφορα ή ανεπαρκή, ο προσδιορισμός της αξίας αυτών γίνεται με βάση κάθε αποδεικτικό μέσο. (…)». Τέλος, στο <ref href="/akn/gr/act/law/1992/2065/!main">ν. 2065/1992</ref> (Α΄ 113) ορίζεται ότι «1. Σε αναπροσαρμογή της αξίας των ακινήτων υποχρεώνονται όλες οι επιχειρήσεις οι οποίες, κατά το χρόνο της αναπροσαρμογής, τηρούν υποχρεωτικά από το νόμο βιβλία τρίτης κατηγορίας του <ref href="/akn/gr/act/presidentialDecree/1992/186/!main">Κώδικα Βιβλίων και Στοιχείων</ref>, ανεξάρτητα από τη νομική μορφή που λειτουργούν ή αν είναι ημεδαπές ή αλλοδαπές ή αν υπάγονται στις διατάξεις οποιουδήποτε νόμου ή σε οποιοδήποτε φορολογικό καθεστώς, καθώς και αυτές που εφαρμόζουν τα Διεθνή Λογιστικά Πρότυπα (Δ.Λ.Π.), ανεξάρτητα από τον τρόπο τήρησης των βιβλίων τους. (…)» (άρθρο 20), ότι «1. Οι επιχειρήσεις του προηγούμενου άρθρου, υποχρεούνται να αναπροσαρμόζουν από το έτος 1992 και μετά, ανά τετραετία την αξία των γηπέδων και κτιρίων, που έχουν στην κυριότητά τους κατά το χρόνο της αναπροσαρμογής. Η αναπροσαρμογή γίνεται με λογιστικές εγγραφές, οι οποίες καταχωρούνται υποχρεωτικά στα βιβλία αυτών, μέχρι την 31η Δεκεμβρίου του έτους αναπροσαρμογής. 2. Ως χρόνος αναπροσαρμογής λαμβάνεται η ημερομηνία καταχώρησης των σχετικών λογιστικών εγγραφών στα τηρούμενα λογιστικά βιβλία της επιχείρησης. Η αναπροσαρμογή της αξίας πραγματοποιείται με πολλαπλασιασμό της αξίας κτήσης, συμπλήρωσης και βελτίωσης των γηπέδων και κτιρίων με συντελεστές αναπροσαρμογής, για τον καθορισμό των οποίων λαμβάνεται υπόψη ο χρόνος κτήσης του ακινήτου και το ύψος του πληθωρισμού. Οι συντελεστές αναπροσαρμογής, καθώς και κάθε άλλη λεπτομέρεια για την αναπροσαρμογή της αξίας των ακινήτων από το έτος 1996 και μετά καθορίζονται με αποφάσεις του Υπουργού Οικονομικών, που δημοσιεύονται στην Εφημερίδα της Κυβερνήσεως. 3. (…) Προκειμένου για ακίνητα, τα οποία βρίσκονται σε περιοχές που δεν ισχύει το σύστημα του αντικειμενικού προσδιορισμού της αξίας των ακινήτων και από την αναπροσαρμογή αυτών με βάση τους συντελεστές που ορίζονται κατά τα πιο πάνω, για διάφορους λόγους, προκύπτει αξία μεγαλύτερη εκείνης της πραγματικής, δύναται να ληφθεί ως αναπροσαρμοσμένη αξία του ακινήτου, η πραγματική αξία αυτού, που αποδεικνύεται με κάθε πρόσφορο μέσο. (…)» (άρθρο 21) και ότι «(…) 2. Το (…) ποσό της υπεραξίας φορολογείται με συντελεστή δύο τοις εκατό (2%) για τα γήπεδα και οκτώ τοις εκατό (8%) για τα κτίρια (…)» (άρθρο 24). Από το συνδυασμό των ανωτέρω διατάξεων συνάγεται ότι για τον προσδιορισμό της αξίας ακινήτου κειμένου σε περιοχή όπου δεν έχει εφαρμοστεί το αντικειμενικό σύστημα προσδιορισμού της αξίας των ακινήτων, προκειμένου να υπολογιστεί ο οφειλόμενος ΦΜΑΠ, λαμβάνονται υπόψη όλα τα πρόσφορα μέσα, μεταξύ των οποίων συγκαταλέγεται και το φύλλο ελέγχου προσδιορισμού του προβλεπόμενου στο <ref href="/akn/gr/act/law/1992/2065/!main#art_24">άρθρο 24 του ν. 2065/1992</ref> φόρου υπεραξίας, με το οποίο οριστικοποιήθηκε η αξία του ίδιου του επιμάχου ακινήτου, έτσι όπως αυτή αναπροσαρμόσθηκε μετά από πολλαπλασιασμό της αξίας κτήσης του με τους προβλεπόμενους συντελεστές αναπροσαρμογής, εφόσον με την αναπροσαρμογή αυτή επιδιώκεται η αποτύπωση της πραγματικής αξίας του ακινήτου.</p>
          </item>
          <item eId="motivation_list_1__item_4">
            <num>4.</num>
            <p>Επειδή, στην προκειμένη περίπτωση, από την αναιρεσιβαλλόμενη απόφαση, προκύπτουν τα εξής: Η αναιρεσείουσα είναι ανώνυμη εταιρεία, που συστάθηκε το έτος 1975, με αρχική επωνυμία Δημόσια Επιχείρηση Πετρελαίου ΑΕ και τον διακριτικό τίτλο ΔΕΠΑΕ. Με το <ref href="/akn/gr/act/law/1998/2593/!main">ν. 2593/1998</ref> (Α΄ 59) συγχώνευσε με απορρόφηση τις επιχειρήσεις «ΕΚΟ - ΕΛΛΗΝΙΚΑ ΔΙΥΛΙΣΤΗΡΙΑ ΚΑΙ ΧΗΜΙΚΑ ΜΑΚΕΔΟΝΙΑΣ ΑΕ», «ΕΛΛΗΝΙΚΑ ΔΙΥΛΙΣΤΗΡΙΑ ΑΣΠΡΟΠΥΡΓΟΥ ΑΕ» και «ΔΗΜΟΣΙΑ ΕΠΙΧΕΙΡΗΣΗ ΠΕΤΡΕΛΑΙΟΥ - ΕΡΕΥΝΑ ΚΑΙ ΕΚΜΕΤΑΛΛΕΥΣΗ ΥΔΡΟΓΟΝΑΘΡΑΚΩΝ ΑΕ» και μετονομάστηκε σε «ΕΛΛΗΝΙΚΑ ΠΕΤΡΕΛΑΙΑ ΑΕ», ενώ το έτος 2003 συγχώνευσε με απορρόφηση την επιχείρηση «ΑΝΩΝΥΜΟΣ ΕΜΠΟΡΙΚΗ ΚΑΙ ΒΙΟΜΗΧΑΝΙΚΗ ΕΤΑΙΡΕΙΑ ΠΕΤΡΟΛΑ ΕΛΛΑΣ». Κατά την ελεγχόμενη διαχειριστική περίοδο (2004) η αναιρεσείουσα ασχολήθηκε, εκτός άλλων, με την εκμετάλλευση των διυλιστηρίων που διατηρεί στον Ασπρόπυργο Αττικής και στη Ν. Ιωνία Θεσσαλονίκης καθώς και με την εκμετάλλευση του διυλιστηρίου της στην Ελευσίνα. Με την 1028/18.3.2004 αρχική δήλωση ΦΜΑΠ δήλωσε ως φορολογητέα αξία ακινήτων, ιδιοκτησίας της, το ποσό των 122.105.715,62 ευρώ, στο οποίο (μετά την αφαίρεση αφορολόγητου ποσού 243.600 ευρώ) αναλογεί κύριος φόρος 853.034,81 ευρώ. Στην ως άνω δήλωση συμπεριέλαβε στον πίνακα «Λοιπά Ακίνητα» ως αφορολόγητα, τα ακίνητα που περιήλθαν στην κυριότητά της (δια απορροφήσεως) το έτος 2003 από την εταιρεία ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, επικαλούμενη την διάταξη της <ref href="/akn/gr/act/decreeLaw/1972/1211/!main#art_10__par_4">παρ. 4 του άρθρου 10 του ν.δ. 1211/1972</ref>, με το οποίο κυρώθηκε η από 22 Ιουλίου 1972 Σύμβαση μεταξύ του Ελληνικού Δημοσίου και της ΠΕΤΡΟΛΑ ΕΛΛΑΣ ΑΕΒΕ. Για τα ως άνω ακίνητα διενεργήθηκε, κατ’ εφαρμογήν του <ref href="/akn/gr/act/law/1997/2459/!main">ν. 2459/1997</ref>, προσωρινός έλεγχος, ο οποίος κατέληξε στο συμπέρασμα ότι η αναιρεσείουσα, την 1.1.2004, αν και κατείχε ακίνητα προερχόμενα από την ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, μη νόμιμα τα δήλωσε ως απαλλασσόμενα, με αποτέλεσμα να μην αποδώσει τον αναλογούντα ΦΜΑΠ. Επίσης, ο έλεγχος διαπίστωσε ότι η αναιρεσείουσα κατείχε δύο αγροτεμάχια, συνολικής έκτασης 5.648,50 τ.μ., ευρισκόμενα στο Δήμο Μενεμένης Θεσσαλονίκης, αντικειμενικής αξίας 33.100,21 ευρώ, τα οποία δεν τα είχε συμπεριλάβει στην υποβληθείσα δήλωση. Στη συνέχεια, εκδόθηκε σε βάρος της αναιρεσείουσας η 12Α/2007 προσωρινή πράξη επιβολής ΦΜΑΠ της ΔΟΥ ΦΑΒΕ Αθηνών, με την οποία προσδιορίσθηκε η, κατά την 1.1.2004, συνολική φορολογητέα αξία των ακινήτων της σε 134.261.736,13 ευρώ αντί δηλωθείσας 122.105.715,62 ευρώ και καταλογίστηκε σε βάρος της διαφορά κυρίου φόρου 85.092,14 ευρώ και πρόσθετος φόρος 117.480,43 ευρώ και συνολικά ποσό 202.572,57 ευρώ. Κατά της ως άνω προσωρινής πράξης ΦΜΑΠ η αναιρεσείουσα άσκησε προσφυγή ενώπιον του Διοικητικού Πρωτοδικείου Αθηνών. Ακολούθως, διενεργήθηκε και τακτικός έλεγχος στην επιχείρηση της αναιρεσείουσας για την εφαρμογή των διατάξεων του <ref href="/akn/gr/act/law/1997/2459/!main">ν. 2459/1997</ref> ως προς τις αξίες των λοιπών ακινήτων, ιδιοκτησίας της, που δηλώθηκαν ως φορολογητέα. Μεταξύ των ακινήτων της δήλωσης, για τα οποία ο έλεγχος ζήτησε πληροφορίες, περιλαμβανόταν ένα ακίνητο (γήπεδο), ευρισκόμενο στο Δήμο Ασπροπύργου και στο 17ο χλμ. της Εθνικής Οδού Αθηνών - Κορίνθου, συνολικής έκτασης 1.293.454 τ.μ., η φορολογητέα αξία του οποίου (την 1.1.2004) δηλώθηκε ως ανερχόμενη σε 47.857.798 ευρώ (ήτοι 37 ευρώ το τ.μ.). Για το ακίνητο αυτό ο Δήμος Ασπροπύργου απέστειλε στον έλεγχο: α) το με αριθμ. πρωτ. 24113/1.7.2009 έγγραφο, σύμφωνα με το οποίο η περιοχή στην οποία βρίσκεται το εν λόγω ακίνητο είναι «χαρακτηρισμένη περιοχή ΒΙΠΑ - ΒΙΟΠΑ Διυλιστηρίων με στοιχεία Β΄ (ΦΕΚ 1085/17.9.1996). Για την περιοχή i) έχει εγκριθεί πολεοδομική μελέτη (ΦΕΚ 147/Δ/25.2.03), η οποία αναθεωρήθηκε με την υπ’ αριθμ. 7052/684/23.7.03 (ΦΕΚ 837/Δ/03) απόφαση Νομάρχη Δυτ. Αττικής. ii) Έχει συνταχθεί για την περιοχή 1/04 μεμονωμένη πράξη εφαρμογής η οποία κυρώθηκε με την υπ’ αριθμ. 638/110/04 απόφαση Νομάρχη Δυτικής Αττικής», β) πίνακες πράξεις εφαρμογής της περιοχής ΒΙΠΑ - ΒΙΟΠΑ Διυλιστηρίων, γ) έγγραφο της Επιτροπής Προεκτίμησης Ακινήτων της Πολεοδομίας Ελευσίνας, με ημερομηνία 13.1.2005, με το οποίο, προκειμένου να επιβληθεί εισφορά σε χρήμα, έγινε προεκτίμηση της αξίας ακινήτων της περιοχής ΒΙΠΑ - ΒΙΟΠΑ Διυλιστηρίων, ανάλογα με την απόσταση αυτών από τη θάλασσα, από 4,40 ευρώ έως 11,73 ευρώ το τ.μ. και δ) έγγραφο της Επιτροπής Προεκτίμησης Ακινήτων της Πολεοδομίας Ελευσίνας, με ημερομηνία 25.5.2007, με το οποίο έγινε προεκτίμηση της αξίας ακινήτων (οικοπέδων), για την επιβολή εισφοράς σε χρήμα, σε 60 ευρώ το τ.μ. Εξάλλου, η ΔΟΥ Ελευσίνας, με το 4309/12.3.2010 έγγραφό της, γνωστοποίησε στον έλεγχο μεταβιβάσεις ακινήτων που έγιναν στην περιοχή, έκτασης από 141,20 τ.μ. έως 55.490 τ.μ., με προσδιορισθείσα αξία ανά τ.μ. 32 έως 138 ευρώ. Ενόψει των ανωτέρω, ο έλεγχος, αφού έλαβε υπόψη ότι: 1) το επίδικο γήπεδο του Ασπροπύργου βρίσκεται μεν εντός σχεδίου, αλλά εκτός αντικειμενικού συστήματος υπολογισμού της αξίας του, ο προσδιορισμός της οποίας, συνεπώς, πρέπει να γίνει σύμφωνα με τις διατάξεις του <ref href="/akn/gr/act/law/1982/1249/!main#art_41_1">άρθρου 41Α του ν. 1249/1982</ref>, 2) τις αξίες, με τις οποίες εκτιμήθηκε το ακίνητο από την Επιτροπή Προεκτίμησης Ακινήτων της Πολεοδομίας Ελευσίνας, για την επιβολή εισφοράς σε χρήμα, ήτοι 60 ευρώ το τ.μ., 3) τη μεταβίβαση που προκύπτει από το φάκελο 2408/19.12.2005 που του απέστειλε η ΔΟΥ Ελευσίνας, ήτοι την δηλωθείσα αξία μεταβίβασης αγροτεμαχίου, έκτασης 55.490 τ.μ., εκτός ζώνης 500μ. του οικισμού, στο 27ο χλμ. Παλαιάς Εθνικής Οδού Α-Κ Ελευσίνα, απόστασης από θάλασσα 100μ., προς 118,94 ευρώ το τ.μ., έναντι του οποίου ο έλεγχος θεώρησε ότι το κρινόμενο πλεονεκτεί γιατί βρίσκεται εντός σχεδίου και έχει πρόσοψη στη Νέα Εθνική Οδό, αλλά μειονεκτεί ως προς την έκταση και το χρόνο φορολογίας, και 4) τις αξίες των λοιπών συγκριτικών στοιχείων που του απέστειλε η ΔΟΥ Ελευσίνας και αφορούν γήπεδα μικρής έκτασης σε διάφορες ημερομηνίες μεταβίβασης και θέσεις, οι οποίες κυμαίνονται από 32 έως 138 ευρώ το τ.μ., προσδιόρισε την αξία του ένδικου ακινήτου σε 70 ευρώ το τ.μ. και συνολικά σε 90.541.780 ευρώ (1.293.454 τ.μ. x 70 ευρώ το τ.μ.), αντί δηλωθείσας 47.857.798 ευρώ, ήτοι προέκυψε διαφορά αξίας 42.683.982 ευρώ. Ακολούθως, εκδόθηκε η επίδικη 133/2011 οριστική πράξη επιβολής ΦΜΑΠ του Προϊσταμένου ΔΕΚ Αθηνών, με την οποία ο τελευταίος προσέθεσε στη φορολογητέα αξία των 134.261.736,13 ευρώ που προέκυψε βάσει του προσωρινού ελέγχου (το πόρισμα του οποίου υιοθέτησε), τη διαφορά αξίας, ύψους 42.683.982 ευρώ που προέκυψε για το ακίνητο της αναιρεσείουσας στον Ασπρόπυργο, καθώς και διαφορά αξίας, ύψους 463.610,94 ευρώ, που προέκυψε για ένα ακίνητο της αναιρεσείουσας στο Καλοχώρι Θεσσαλονίκης, και έτσι η φορολογητέα αξία βάσει του προσωρινού ελέγχου (134.261.736,13 ευρώ) αυξήθηκε σε 177.409.329,07 ευρώ και ο αναλογών φόρος από 938.126,95 ευρώ ανήλθε σε 1.240.160,10 ευρώ, τελικώς δε (μετά την αφαίρεση του φόρου του προσωρινού ελέγχου 938.126,95 ευρώ) καταλογίσθηκε σε βάρος της προσφεύγουσας κύριος φόρος 302.033,15 ευρώ, που προσαυξήθηκε κατά 362.439,78 ευρώ (ήτοι, σε ποσοστό 120%), λόγω ανακριβούς δηλώσεως. Κατά της ως άνω πράξης η αναιρεσείουσα άσκησε προσφυγή, η οποία έγινε εν μέρει δεκτή με την αναιρεσιβαλλόμενη απόφαση. Ειδικότερα, όσον αφορά την αξία του προαναφερθέντος ακινήτου στον Ασπρόπυργο Αττικής, το δικάσαν εφετείο δέχθηκε τα εξής: «</p>
          </item>
          <item eId="motivation_list_1__item_5">
            <num>9.</num>
            <p>Επειδή, περαιτέρω, η προσφεύγουσα, με την κρινόμενη προσφυγή και το επ’ αυτής νομίμως κατατεθέν υπόμνημα, υποστηρίζει ότι υπερβολικά προσδιορίσθηκε η αξία του ως άνω γηπέδου της στον Ασπρόπυργο Αττικής σε 70 ευρώ το τ.μ. Ως προς αυτό προβάλλει ότι: α) Το εν λόγω ακίνητο, την 1.1.2004, δεν είχε ακόμα ενταχθεί στο σχέδιο πόλεως, αλλά εντάχθηκε σε δύο στάδια, στις 29.1.2004 με την ΟΙΚ.638/110/29.1.2004 απόφαση του Νομάρχη Δυτ. Αττικής, με την οποία κυρώθηκε η 1/2004 πράξη εφαρμογής στην περιοχή ΒΙΠΑ - ΒΙΟΠΑ Διυλιστηρίων Δήμου Ασπροπύργου, δυνάμει της οποίας εντάχθηκε στο σχέδιο πόλης έκταση 1.156.073,2 τ.μ. του ως άνω γηπέδου και στις 18.7.2006 με την ΟΙΚ.9472/603/18.7.2006 απόφαση του Νομάρχη Δυτ. Αττικής, με την οποία κυρώθηκε η 1/2006 πράξη εφαρμογής στην ως άνω περιοχή, δυνάμει της οποίας εντάχθηκε στο σχέδιο πόλης έκταση 137.380,08 τ.μ. του ως άνω γηπέδου, β) η προεκτίμηση σε 60 ευρώ το τ.μ. των ακινήτων στην περιοχή ΒΙΠΑ - ΒΙΟΠΑ Διυλιστηρίων από την Επιτροπή Προεκτίμησης Ακινήτων της Πολεοδομίας Ελευσίνας, προκειμένου να επιβληθεί εισφορά σε χρήμα, αφενός μεν δεν είναι οριστική εκτίμηση αφετέρου αφορά μόνο στο τμήμα του ένδικου ακινήτου των 137.380,08 τ.μ. και σε χρόνο μεταγενέστερο του κρινόμενου (στο 2007), γ) κατά της πράξεως επιβολής εισφοράς σε χρήμα για την ένταξη της ως άνω έκτασης των 137.380,08 τ.μ. στο σχέδιο πόλης, ασκήθηκε προσφυγή ενώπιον του αρμοδίου διοικητικού δικαστηρίου και με το από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών του Δήμου Ασπροπύργου, επήλθε συμβιβασμός της επιχείρησής της αναφορικά με την προσδιορισθείσα αξία του εν λόγω τμήματος του ακινήτου της, η οποία και προσδιορίσθηκε οριστικά στο ποσό των 2.212.848 ευρώ, ήτοι σε 16,11 ευρώ το τ.μ., δ) τα συγκριτικά στοιχεία τα οποία επικαλείται το καθού είναι παντελώς απρόσφορα διότι τα πλείστα των ακινήτων δεν βρίσκονται στην περιοχή ΒΙΠΑ - ΒΙΟΠΑ Διυλιστηρίων, αλλά σε άλλες περιοχές, ενώ είναι και εξαιρετικά μικρής έκτασης σε σχέση με το κρινόμενο και ε) παρανόμως το καθού δεν έλαβε υπόψη το από 13.1.2005 έγγραφο της Διεύθυνσης Πολεοδομίας της Νομαρχιακής Αυτοδιοίκησης Δυτ. Αττικής περί προσδιορισμού της αξίας των ακινήτων στην περιοχή από 4,40 έως 11,73 ευρώ το τ.μ., ανάλογα με την απόστασή τους από τη θάλασσα. Προς επίρρωση των ισχυρισμών της προσκομίζει, εκτός άλλων, και επικαλείται: 1) πράξεις επιβολής εισφοράς σε χρήμα σε ακίνητα ιδιοκτησίας της στην περιοχή ΒΙΠΑ - ΒΙΟΠΑ Διυλιστηρίων Ασπροπύργου και το από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών Δήμου Ασπροπύργου, στο οποίο γίνεται αναφορά σε εκδοθείσα σε βάρος της «ΠΡΑΞΗ ΕΠΙΒΟΛΗΣ ΕΙΣΦΟΡΑΣ ΣΕ ΧΡΗΜΑ ΚΑΙ ΜΕΤΑΤΡΟΠΗΣ ΕΙΣΦΟΡΑΣ ΓΗΣ ΣΕ ΧΡΗΜΑ», κατά της οποίας ασκήθηκε η με αριθμ. πράξη κατάθεσης 22/4.3.2008 προσφυγή και περαιτέρω βεβαιώνεται ότι επήλθε συμβιβασμός στο ποσό των 2.212.848 ευρώ, 2) την από 25.9.2012 έκθεση εκτίμησης της εμπορικής αξίας του ένδικου ακινήτου του πολιτικού μηχανικού (...) και την 5231/27.9.2012 ένορκη βεβαίωση ενώπιον συμβολαιογράφου του ιδίου ως άνω προσώπου, ληφθείσα νόμιμα, κατ’ <ref href="/akn/gr/act/law/1999/2690/!main#art_185">άρθρο 185 του ΚΔΔ</ref>, στην οποία ο εν λόγω μάρτυρας παραθέτει αυτούσιο το κείμενο της ως άνω από 25.9.2012 έκθεσης εκτίμησης. Στην τελευταία, ο μάρτυρας (...) προβαίνει σε επιστημονική ανάλυση του ζητήματος αναφορικά με την αξία του ένδικου ακινήτου, κατά την 1.1.2004, περιγράφοντας την περιοχή του οικοπέδου (γηπέδου) αλλά και το ίδιο το οικόπεδο με τα πολεοδομικά μεγέθη, τις αποστάσεις από τη θάλασσα και από σημαντικά κέντρα, τη θέση του οικοπέδου και τις προσβάσεις σε αυτό, τη μορφολογία και τη σύσταση του εδάφους, παραθέτοντας, περαιτέρω, φωτογραφίες, χάρτες και τοπογραφικά και καταλήγοντας, τελικά, μετά από σύγκριση με μεταβιβάσεις άλλων ακινήτων (των οποίων, πάντως, δεν επικαλείται τους φακέλους μεταβίβασης) και αναφορά στην αγορά κτηματομεσιτών, στο προσδιορισμό της αξίας του ένδικου οικοπέδου σε 25 - 30 ευρώ το τ.μ. και 3) το 56/28.6.2011 φύλλο ελέγχου φόρου υπεραξίας ακινήτων (<ref href="/akn/gr/act/law/1992/2065/!main~art_20->art_26">άρθρα 20 έως 26 του ν. 2065/1992</ref>), με το οποίο, προκειμένου να επιβληθεί φόρος υπεραξίας επί του ένδικου γηπέδου, προσδιορίσθηκε η φορολογητέα αξία αυτού στο ποσό των 35.718.134,92 ευρώ για το έτος 2004 και η οποία κατέστη οριστική κατόπιν δικαστικού συμβιβασμού, εμφαινόμενου επί του εν λόγω φύλλου.</p>
          </item>
          <item eId="motivation_list_1__item_6">
            <num>10.</num>
            <p>Επειδή, καταρχάς, οι ως άνω προεκτιμήσεις της Επιτροπής Προεκτίμησης Ακινήτων της περιοχής ΒΙΠΑ - ΒΙΟΠΑ Διυλιστηρίων Ασπροπύργου, οι οποίες έλαβαν χώρα στις 13.1.2005 και 25.5.2007, προκειμένου να επιβληθεί εισφορά σε χρήμα, δεν μπορούν να ληφθούν υπόψη διότι αποτελούν προσωρινή εκτίμηση (<ref href="/akn/gr/judgment/COS/1989/1540/!main">ΣτΕ 1540/1989</ref>). Εξάλλου, ούτε το ως άνω προσκομιζόμενο από την προσφεύγουσα από 13.6.2008 Πρακτικό 4ο της Επιτροπής Συμβιβαστικής Επίλυσης Φορολογικών Διαφορών του Δήμου Ασπροπύργου, μπορεί να ληφθεί υπόψη από το Δικαστήριο προκειμένου να αποδειχθεί η, κατά τους ισχυρισμούς της, οριστικώς προσδιορισθείσα αξία του ένδικου ακινήτου, προκειμένου να επιβληθεί εισφορά σε χρήμα, σε 16,11 ευρώ το τ.μ., προεχόντως, διότι ούτε από το εν λόγω έγγραφο ούτε από τα λοιπά στοιχεία του φακέλου προκύπτει ότι η εν λόγω συμβιβαστική επίλυση αφορά έστω και μέρος του ένδικου ακινήτου, πολλώ δε μάλλον αφού στην από 25.9.2012 έκθεση εκτίμησης της εμπορικής αξίας αυτού - το κείμενο της οποίας, όπως προεκτέθηκε, παρατίθεται αυτούσιο στην 5231/27.9.2012 ένορκη βεβαίωση του μάρτυρα (...) και έτσι έχει καταστεί τμήμα της ένορκης κατάθεσής του, εκτιμώμενο ελευθέρως από το Δικαστήριο, κατ’ <ref href="/akn/gr/act/law/1999/2690/!main#art_148">άρθρο 148 του ΚΔΔ</ref> - αναγράφεται στη σελίδα 23 ότι “(…) επήλθε συμβιβαστική λύση στην τιμή των 52 ευρώ το τ.μ., σύμφωνα με το Πρακτικό 4 της Επιτροπής Συμβιβαστικής Επίλυσης Φορολογικών Διαφορών στις 13.6.2008”. Περαιτέρω, ούτε η οριστικοποίηση της αξίας του ένδικου ακινήτου που επήλθε με αναπροσαρμογή της αξίας του, πραγματοποιούμενη με πολλαπλασιασμό της αξίας κτήσης του γηπέδου με συντελεστές αναπροσαρμογής, προκειμένου να επιβληθεί ο, κατά τα <ref href="/akn/gr/act/law/1992/2065/!main~art_20->art_26">άρθρα 20 έως 26 του ν. 2065/1992</ref>, φόρος υπεραξίας λαμβάνεται υπόψη, διότι το σύστημα αυτό προσδιορισμού της αξίας δεν εμπίπτει στην έννοια των στοιχείων της οικείας ΔΟΥ, τα οποία απαιτεί ο νόμος (<ref href="/akn/gr/act/decreeLaw/1950/1587/!main#art_1__par_3">άρθρο 1 παρ. 3 του ν.δ. 1587/1950</ref>), ως κριτήρια για την εκτίμηση της αξίας των ακινήτων. Ενόψει των ανωτέρω, το Δικαστήριο, λαμβάνοντας υπόψη τα ιδιαίτερα χαρακτηριστικά του ένδικου ακινήτου, όπως προκύπτουν τόσο από τη σχετική έκθεση τακτικού ελέγχου ΦΜΑΠ όσο και από την από 25.9.2012 έκθεση εκτίμησης της εμπορικής αξίας αυτού του πολιτικού μηχανικού (...) και ειδικότερα: το είδος του (γήπεδο), την περιοχή στην οποία βρίσκεται (στη βιομηχανική περιοχή και τα διοικητικά όρια του Δήμου Ασπροπύργου - 17ο χλμ. Εθνικής Οδού Αθηνών - Κορίνθου, 100 περίπου μέτρα από τη θάλασσα), την έκτασή του (1.293.453,28 τ.μ.), το χρόνο εκτίμησης (1.1.2004), το γεγονός ότι την 1.1.2004 δεν είχαν ολοκληρωθεί οι διαδικασίες ένταξής του στο σχέδιο πόλεως, αφού η κύρωση της πράξης εφαρμογής 1/2004 με την ΟΙΚ.638/110/29.1.2004 απόφαση του Νομάρχη Δυτ. Αττικής - η οποία έπεται, σύμφωνα με τις διατάξεις του <ref href="/akn/gr/act/law/1983/1337/!main">ν. 1337/1983</ref>, τόσο της δημοσιεύσεως της απόφασης ΥΧΟΠ περί έγκρισης του γενικού πολεοδομικού σχεδίου όσο και της δημοσίευσης του π. δ/τος περί έγκρισης της πολεοδομικής μελέτης - έγινε μετά την 1.1.2004, και συνεκτιμώντας, ως πλέον πρόσφορο για σύγκριση, το συγκριτικό στοιχείο που προτείνει η φορολογική Αρχή (αρ. φακ. 2408/19.12.2005) αφού είναι ομοειδές και πλησιόχωρο προς το κρινόμενο, έναντι του οποίου όμως το τελευταίο μειονεκτεί σημαντικά λόγω της πολύ μεγάλης έκτασής του και του σχετικά μικρού αγοραστικού ενδιαφέροντος που το γεγονός αυτό συνεπάγεται, ενώ, εξάλλου, η μεταβίβαση του συγκριτικού έγινε δύο περίπου χρόνια μεταγενέστερα (19.12.2005) του χρόνου φορολογίας του κρινόμενου (1.1.2004), χρονικό διάστημα κατά το οποίο, κατά τα κοινώς γνωστά, επήλθε ανατίμηση της αξίας των ακινήτων της περιοχής, κρίνει ότι, η αξία του υπό εκτίμηση ακινήτου στην περιοχή ΒΙΠΑ - ΒΙΟΠΑ Διυλιστηρίων Δήμου Ασπροπύργου, κατά το χρόνο της φορολογίας του, ανέρχεται στο ποσό των 55 ευρώ το τ.μ. και συνολικά στο ποσό των 71.139.931 (1.293.453,28 τ.μ. x 55 ευρώ το τ.μ.) ευρώ, στο οποίο και πρέπει να προσδιορισθεί, κατά τον εν μέρει βάσιμο σχετικό λόγο της προσφυγής.».</p>
          </item>
          <item eId="motivation_list_1__item_7">
            <num>5.</num>
            <p>Επειδή, με το δεύτερο λόγο αναιρέσεως προβάλλεται ότι, κατά παράβαση των διατάξεων των άρθρων <ref href="/akn/gr/act/law/1982/1249/!main#art_41">41</ref> και <ref href="/akn/gr/act/law/1982/1249/!main#art_41_1">41Α</ref> του <ref href="/akn/gr/act/law/1982/1249/!main">ν. 1249/1982</ref> και 3 <ref href="/akn/gr/act/compulsoryLaw/1950/1521/!main__par_2">παρ. 2 του α.ν. 1521/1950</ref>, το δικάσαν εφετείο στηρίχθηκε για τον προσδιορισμό του φόρου μεγάλης ακίνητης περιουσίας μόνο σε ένα επίκαιρο συγκριτικό στοιχείο μεταβίβασης ακινήτου στη συγκεκριμένη περιοχή, ενώ θα έπρεπε να λάβει υπόψη του και τις αξίες ακινήτων σε όμορη περιοχή όπου εφαρμόζεται το αντικειμενικό σύστημα. Προς θεμελίωση δε του παραδεκτού της προβολής του ανωτέρω λόγου αναιρέσεως, από την άποψη του <ref href="/akn/gr/act/presidentialDecree/1989/18/!main#art_53__par_3">άρθρου 53 παρ. 3 του π.δ. 18/1989</ref> (Α΄ 8), όπως ήδη ισχύει, προβάλλεται ότι η ως άνω κρίση του δικάσαντος εφετείου έρχεται σε αντίθεση με την <ref href="/akn/gr/judgment/COS/2014/3833/!main">3833/2014 απόφαση του Συμβουλίου της Επικρατείας</ref>. Περαιτέρω, με την από 8.1.2019 «αίτηση» γνωστοποιείται στο Συμβούλιο της Επικρατείας η έκδοση των 1683 και 2337/2016 αποφάσεών του προς τις οποίες η ως άνω κρίση της αναιρεσιβαλλόμενης έρχεται, κατά την αναιρεσείουσα, σε αντίθεση. Ο λόγος, όμως, αυτός, ανεξαρτήτως του ότι δεν είχε προβληθεί με την προσφυγή της αναιρεσείουσας, είναι απορριπτέος ως απαράδεκτος, σύμφωνα με την προαναφερθείσα διάταξη του <ref href="/akn/gr/act/presidentialDecree/1989/18/!main#art_53__par_3">άρθρου 53 παρ. 3 του π.δ. 18/1989</ref>, διότι με αυτόν δεν τίθεται συγκεκριμένο νομικό ζήτημα, αλλά πλήσσεται η ορθότητα, πληρότητα και επάρκεια της αιτιολογίας της προσβαλλομένης αποφάσεως αναφορικά με τον προσδιορισμό της αξίας του ένδικου ακινήτου.</p>
          </item>
          <item eId="motivation_list_1__item_8">
            <num>6.</num>
            <p>Επειδή, με τον πρώτο λόγο αναιρέσεως προβάλλεται ότι το Διοικητικό Εφετείο έκρινε εσφαλμένα ότι η οριστικοποίηση της αξίας του ένδικου ακινήτου που επήλθε με αναπροσαρμογή της αξίας του, πραγματοποιούμενη με πολλαπλασιασμό της αξίας κτήσης του γηπέδου με συντελεστές αναπροσαρμογής, προκειμένου να επιβληθεί ο, κατά τα <ref href="/akn/gr/act/law/1992/2065/!main~art_20->art_26">άρθρα 20 έως 26 του ν. 2065/1992</ref>, φόρος υπεραξίας δεν λαμβάνεται υπόψη για τον προσδιορισμό του φόρου μεγάλης ακίνητης περιουσίας, με την αιτιολογία το ως άνω σύστημα προσδιορισμού της αξίας των ακινήτων δεν εμπίπτει στην έννοια των στοιχείων της οικείας ΔΟΥ, τα οποία απαιτεί ο νόμος προκειμένου να προσδιοριστεί ο φόρος μεγάλης ακίνητης περιουσίας. Κατά την αναιρεσείουσα, σύμφωνα με το <ref href="/akn/gr/act/law/1997/2459/!main#art_24__par_1">άρθρο 24 παρ. 1 του ν. 2459/1997</ref>, θα έπρεπε να ληφθεί υπόψη ως συγκριτικό στοιχείο και η οριστικοποίηση της αξίας του ένδικου ακινήτου για την επιβολή του φόρου υπεραξίας. Προς θεμελίωση δε του παραδεκτού της προβολής του ανωτέρω λόγου αναιρέσεως, από την άποψη του <ref href="/akn/gr/act/presidentialDecree/1989/18/!main#art_53__par_3">άρθρου 53 παρ. 3 του π.δ. 18/1989</ref>, προβάλλεται ότι δεν υπάρχει νομολογία του Συμβουλίου της Επικρατείας για το τιθέμενο με αυτόν νομικό ζήτημα. Λαμβανομένου υπόψη ότι επί του ζητήματος αυτού δεν υφίσταται, πράγματι, νομολογία του Συμβουλίου τους Επικρατείας, ο υπό κρίση λόγος προβάλλεται παραδεκτώς, είναι, δε, και βάσιμος δεδομένου ότι όπως έγινε δεκτό στη σκ. 3, τόσο η φορολογική αρχή όσο και το δικάσαν εφετείο όφειλαν να λάβουν υπόψη τους για τον προσδιορισμό της αξίας του επίδικου ακινήτου κάθε πρόσφορο μέσο, ήτοι και το 56/28.6.2011 φύλλο ελέγχου φόρου υπεραξίας ακινήτων, με το οποίο, προκειμένου να επιβληθεί φόρος υπεραξίας επί του ένδικου γηπέδου, προσδιορίσθηκε η φορολογητέα αξία αυτού στο ποσό των 35.718.134,92 ευρώ για το έτος 2004. Συνεπώς, η προσβαλλόμενη απόφαση του Διοικητικού Εφετείου Αθηνών πρέπει να αναιρεθεί, η δε υπόθεση, η οποία χρήζει διευκρινίσεως ως προς το πραγματικό, πρέπει να παραπεμφθεί στο ως άνω δικαστήριο για νέα κρίση.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Δέχεται</outcome> την αίτηση.</p>
        <p>Αναιρεί την <ref href="/akn/gr/judgment/AppelateCourtAthens/2014/3673/!main">3673/2014 απόφαση του Διοικητικού Εφετείου Αθηνών</ref>, στο οποίο παραπέμπει την υπόθεση, σύμφωνα με το σκεπτικό.</p>
        <p>Διατάσσει την απόδοση του παραβόλου.</p>
        <p>Επιβάλλει στο αναιρεσίβλητο Δημόσιο την δικαστική δαπάνη της αναιρεσείουσας, η οποία ανέρχεται σε εννιακόσια είκοσι (920) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2019-01-18">18 Ιανουαρίου 2019</date></p>
      <p>Η Πρόεδρος του Β´ ΤμήματοςΗ Γραμματέας</p>
      <p>Ε. Σάρπ Α. Ζυγουρίτσα</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2020-12-31">31ης Δεκεμβρίου 2020</date>.</p>
      <p>Ο Πρόεδρος του Β´ ΤμήματοςΗ Γραμματέας του Β´ Τμήματος</p>
      <p>Μ. ΠικραμένοςΑ. Ζυγουρίτσα</p>
    </conclusions>
  </judgment>
</akomaNtoso>
