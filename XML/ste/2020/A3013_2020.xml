<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2020/A3013/!main"/>
          <FRBRuri value="/akn/gr/judgment/COS/2020/A3013/"/>
          <FRBRdate name="decisionPublicationDate" date="2020-12-31"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2020/A3013/ell@/!main"/>
          <FRBRuri value="/akn/gr/judgment/COS/2020/A3013/ell@"/>
          <FRBRdate name="decisionPublicationDate" date="2020-12-31"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2020/A3013/ell@/!main.xml"/>
          <FRBRuri value="/akn/gr/judgment/COS/2020/A3013/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2020-12-31" by="#COS" refersTo="#decisionPublicationDate"/>
        <step date="2019-01-18" by="#COS" refersTo="#courtConferenceDate"/>
        <step date="2019-01-09" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2020/A3013/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>3013/2020</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Β΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2019-01-09">9 Ιανουαρίου 2019</date>, με την εξής σύνθεση: Ε. Σάρπ, Αντιπρόεδρος, Πρόεδρος του Β΄ Τμήματος, Σ. Βιτάλη, Α. Σδράκα, Σύμβουλοι, Ειρ. Σταυρουλάκη, Ν. Σεκέρογλου, Πάρεδροι. Γραμματέας η Α. Ζυγουρίτσα.</p>
    </header>
    <judgmentBody>
      <introduction>
        <p>Για να δικάσει την από 16 Μαρτίου 2015 αίτηση:</p>
        <p>του Προϊσταμένου της Δ.Ο.Υ. Φ.Α.Ε. Αθηνών, ο οποίος παρέστη με την Αναστασία Βασιλείου, Πάρεδρο του Νομικού Συμβουλίου του Κράτους,</p>
        <p>κατά της ανώνυμης εταιρείας με την επωνυμία «ΕΛΛΗΝΙΚΑ ΠΕΤΡΕΛΑΙΑ Α.Ε.», που εδρεύει στο Μαρούσι Αττικής (Χειμάρρας 8Α), η οποία παρέστη με τον δικηγόρο Σπυρίδωνα Μαράτο (Α.Μ. 6564), που τον διόρισε με ειδικό πληρεξούσιο.</p>
        <p>Με την αίτηση αυτή ο αναιρεσείων Προϊστάμενος επιδιώκει να αναιρεθεί η υπ’ αριθμ. 3673/2014 απόφαση του Διοικητικού Εφετείου Αθηνών.</p>
        <p>Η εκδίκαση άρχισε με την ανάγνωση της εκθέσεως του εισηγητή, Παρέδρου Ν. Σεκέρογλου.</p>
        <p>Κατόπιν το δικαστήριο άκουσε την εκπρόσωπο του αναιρεσείοντος Προϊσταμένου, η οποία ανέπτυξε και προφορικά τους προβαλλόμενους λόγους αναιρέσεως και ζήτησε να γίνει δεκτή η αίτηση και τον πληρεξούσιο της αναιρεσίβλητης εταιρείας, ο οποίος ζήτησε την απόρριψή της.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινομένης αιτήσεως δεν απαιτείται κατά νόμο, η καταβολή παραβόλου.</p>
        <p>2. Επειδή, με την κρινόμενη αίτηση ζητείται η αναίρεση της 3673/2014 αποφάσεως του Διοικητικού Εφετείου Αθηνών με την οποία έγινε εν μέρει δεκτή προσφυγή της αναιρεσίβλητης κατά της 133/28.6.2011 οριστικής πράξεως επιβολής φόρου μεγάλης ακίνητης περιουσίας (ΦΜΑΠ) του Προϊσταμένου του Διαπεριφερειακού Ελεγκτικού Κέντρου (ΔΕΚ) Αθηνών, με την οποία καταλογίστηκε σε βάρος της αναιρεσίβλητης, για την ακίνητη περιουσία που είχε την 1.1.2004, διαφορά κυρίου φόρου, ύψους 302.033,15 ευρώ, και πρόσθετος φόρος σε ποσοστό 120% επί του ως άνω ποσού κυρίου φόρου, λόγω υποβολής ανακριβούς δηλώσεως. Με την αναιρεσιβαλλόμενη απόφαση, μεταρρυθμίστηκε η 133/28.6.2011 οριστική πράξη επιβολής ΦΜΑΠ, απαλλάχθηκε η αναιρεσίβλητη από το ΦΜΑΠ για ακίνητα συνολικής αξίας 12.156.020,51 ευρώ που είχε στην κυριότητά της κατά την 1.1.2004, προσδιορίστηκε η, κατά την 1.1.2004, φορολογητέα αξία ακινήτων της αναιρεσίβλητης σε 71.139.931 ευρώ (για το ακίνητο στον Ασπρόπυργο Αττικής) και σε 1.158.571,22 ευρώ (για το ακίνητο στο Καλοχώρι Θεσσαλονίκης) και προσδιορίστηκε ο πρόσθετος φόρος σε ποσοστό 120% του ΦΜΑΠ.</p>
        <p>3. Επειδή, σύμφωνα με το άρθρο 4 του ν. 4171/1961 «Περί λήψεως γενικών μέτρων δια την υποβοήθησιν της αναπτύξεως της οικονομίας τής Χώρας» (Α΄ 93), «1. Προκειμένου περί παραγωγικής επενδύσεως αξίας υπερτέρας των 180.000.000 δραχμών δύναται, αντί της εκδόσεως της κατά το άρθρον 1 του παρόντος κοινής υπουργικής αποφάσεως, να συνάπτεται δια την επένδυσιν ταύτην μεταξύ του Δημοσίου και του αναλαμβάνοντος την επένδυσιν σύμβασις δημοσιευομένη εις την Εφημερίδα τής Κυβερνήσεως. Δια της συμβάσεως θα καθορίζονται αι υποχρεώσεις και τα δικαιώματα του τε Δημοσίου και του αναλαμβάνοντος την επένδυσιν (…) 4. Διαφοραί ανακύπτουσαι μεταξύ Ελληνικής Κυβερνήσεως και επιχειρήσεων υπαγομένων εις τον παρόντα νόμον, αναγόμεναι εις την ερμηνείαν ή εις ενδεχόμενα κενά τής συναφθησομένης συμβάσεως, λύονται δια διαιτησίας, οριζομένης εν τη συμβάσει ταύτη (…)». Εξ άλλου, μεταξύ του Δημοσίου και της εταιρείας «ΠΕΤΡΟΛΑ ΕΛΛΑΣ Α.Ε.» συνήφθη η από 22.7.1972 σύμβαση για την ίδρυση διυλιστηρίου πετρελαίου, που κυρώθηκε με το ν.δ. 1211/1972 (Α΄ 130). Η σύμβαση αυτή, της οποίας οι διατάξεις και τα παραρτήματα «κτώνται ισχύν διατάξεων νόμου», ορίζει στο άρθρο 10 ότι «Η υπό της παρούσης συμβάσεως προβλεπομένη επένδυσις του αναδόχου, ως συγκεντρούσα τας προϋποθέσεις τού άρθρου 1 παρ. 2 τού ν. 4171/1961, υπάγεται εις τας διατάξεις τού νόμου τούτου εφαρμοζομένων επ’ αυτής, εφ’ όσον δια των διατάξεων τούτων δημιουργείται είτε εν όλω είτε εν μέρει ευνοϊκώτερον καθεστώς τού υπό τής παρούσης συμβάσεως αναγνωριζομένου. 2. (…). 4. Πας νεώτερος νόμος φορολογικού ή δασμολογικού περιεχομένου ή πάσα τροποποίησις ή κατάργησις τοιούτων Νόμων δεν θα εφαρμόζεται επί των περιπτώσεων της παρούσης, ειμή μόνον εφ’ όσον δημιουργούν ευνοϊκώτερον καθεστώς δια τον Ανάδοχον. (…)», στο άρθρο 25 ότι «1. Η ισχύς της παρούσης συμβάσεως (…) λήγει μετά την εξάντλησιν των ποσοτήτων αργού πετρελαίου περί ων το άρθρον 32 παρ. 3 (ι) της παρούσης συμβάσεως. 2. Αι διατάξεις της παρούσης συμβάσεως μόνον δια συμφωνίας μεταξύ των μερών δύνανται να καταργηθώσιν ή τροποποιηθώσιν, πάσα δε αντίθετος διάταξις της νομοθεσίας δεν εφαρμόζεται εφ΄ όσον αντίκειται εις τας διατάξεις αυτής», στο άρθρο 27 ότι «1. Πάσα διαφορά, διένεξις ή διαφωνία, αναφυομένη μεταξύ τού Δημοσίου και τού αναδόχου εκ τής εφαρμογής τής παρούσης συμβάσεως και αφορώσα την εκτέλεσιν ή ερμηνείαν των όρων αυτής και την έκτασιν των εκ ταύτης δικαιωμάτων και υποχρεώσεων λύεται αποκλειστικώς δια διαιτησίας εκ τριών διαιτητών (…), μη απαιτουμένης της καταρτίσεως άλλης περί διαιτησίας συμφωνίας. 2. (…) 9. Η διαιτητική απόφασις είναι οριστική, τελεσίδικος και αμετάκλητος και αποτελεί τίτλον εκτελεστόν μη απαιτουμένης της περιαφής τύπου εκτελέσεως ή άλλης τινός διατυπώσεως. Δεν υπόκειται εις οιονδήποτε τακτικόν ή έκτακτον ένδικον μέσον και δεν χωρεί κατ' αυτής αγωγή ακυρώσεως ενώπιον των τακτικών Δικαστηρίων ή ανακοπή (…)» και στο άρθρο 32 ότι «Τα (…) δικαιώματα και υποχρεώσεις του τε Δημοσίου και του Αναδόχου εξαντλούνται μετά την υπό του Διυλιστηρίου του Αναδόχου πραγματικήν διάθεσιν εις την εσωτερικήν κατανάλωσιν προϊόντων πετρελαίου αντιστοιχούντων εις συνολικήν ποσότητα τριάκοντα εξ εκατομμυρίων εννεακοσίων χιλιάδων (36.900.000) Μ.Τ. αργού (…)». Περαιτέρω, βάσει των διατάξεων του ν. 207/1975 «Περί αναθεωρήσεως ή ανακλήσεως εγκριτικών πράξεων και αναθεωρήσεως ή λύσεως συμβάσεων της δικτατορικής περιόδου, πέραν των υπό του νόμου 141/1975 προβλεπομένων» (Α΄ 240), εχώρησε αναθεώρηση της ως άνω συμβάσεως, δια της από 10.4.1979 νεότερης συμβάσεως μεταξύ των συμβαλλομένων μερών, στο άρθρο 12 της οποίας προβλέφθηκε ότι «Αι διατάξεις των άρθρων 8 παρ. 17, 25 παρ. 1, 28 παρ. 2, 30, 32-46, 49, 51 και 52 της από 22.7.1972 συμβάσεως (…) καταργούνται από της ισχύος της παρούσης μετ΄ αναθεώρησιν συμφωνίας. Αι μη τροποποιούμεναι υπό της παρούσης μετ΄ αναθεώρησιν συμφωνίας διατάξεις της από 22-7-1972 συμβάσεως εξακολουθούν ισχύουσαι».</p>
        <p>4. Επειδή, εξάλλου, στην παρ. 1 του άρθρου 94 του Συντάγματος, ορίζεται ότι «Στο Συμβούλιο τής Επικρατείας και τα τακτικά διοικητικά δικαστήρια υπάγονται οι διοικητικές διαφορές, όπως νόμος ορίζει, με την επιφύλαξη των αρμοδιοτήτων του Ελεγκτικού Συνεδρίου». Όπως έχει κριθεί με την απόφαση 24/1993 του ΑΕΔ, η ως άνω διάταξη του Συντάγματος, κατά την αληθή της έννοια, δεν απαγορεύει στον κοινό νομοθέτη να επιτρέψει στη Διοίκηση και τον φορολογούμενο να υπαγάγουν, με συμφωνία τους, σε διαιτησία συγκεκριμένη φορολογική διαφορά ή φορολογικές διαφορές που προέρχονται από ορισμένη έννομη σχέση. Επομένως, οι παρατεθείσες διατάξεις της παρ. 4 του άρθρου 4 του ν. 4171/1961 και της παρ. 1 του άρθρου 27 της συμβάσεως που έχει συναφθεί μεταξύ της εταιρείας «ΠΕΤΡΟΛΑ ΕΛΛΑΣ Α.Ε.» και του Ελληνικού Δημοσίου (κυρωθείσα δια του ν.δ/τος 1211/1972), που προβλέπουν την υπαγωγή σε διαιτησία όλων των αναφυομένων εκ της εφαρμογής της συμβάσεως μεταξύ του Δημοσίου και της ως άνω εταιρείας διαφορών που ανάγονται στην ερμηνεία των όρων αυτής και την έκταση των εκ ταύτης δικαιωμάτων και υποχρεώσεων, συμπεριλαμβανομένων, λόγω της αδιαστίκτου διατυπώσεως των διατάξεων αυτών, και των φορολογικών διαφορών, δεν αντίκεινται στην ως άνω συνταγματική διάταξη (ΣτΕ 889/1994 7μ.). Eξάλλου, η δικαιοδοσία του διαιτητικού δικαστηρίου, η οποία δημιουργήθηκε με την ως άνω διάταξη της συμβάσεως, είναι, όπως ρητά ορίζεται σ’ αυτήν, αποκλειστική. Η έννοια της αποκλειστικότητας της δικαιοδοσίας αυτής είναι ότι το διαιτητικό δικαστήριο δεν έχει μεν την εξουσία να ακυρώνει διοικητικές πράξεις, αφού τέτοια εξουσία μόνο σε ρητή διάταξη τού Συντάγματος θα μπορούσε να στηριχθεί, επιλύει όμως τα ζητήματα που γεννώνται από διαφορές που υπάγονται στη δικαιοδοσία του κατά τρόπο δεσμευτικό για τα δικαστήρια, ενώπιον των οποίων ενδέχεται να ανακύψουν σε μεταγενέστερο χρόνο μεταξύ των ίδιων διαδίκων είτε τα ίδια ζητήματα είτε άλλα εξαρτώμενα από εκείνα. Κατά συνέπεια, όταν κατά την εκδίκαση διοικητικής διαφοράς ενώπιον διοικητικού δικαστηρίου προσκομίζεται απόφαση του διαιτητικού δικαστηρίου που προβλέπεται από την ως άνω σύμβαση, με την οποία επιλύεται μεταξύ των ίδιων διαδίκων ζήτημα που τίθεται και ενώπιον του εν λόγω δικαστηρίου, το τελευταίο αυτό έχει μεν την εξουσία να ελέγξει αν το ζήτημα που επιλύθηκε υπαγόταν στη δικαιοδοσία του διαιτητικού δικαστηρίου, αν δηλαδή αφορούσε την ερμηνεία όρων της ανωτέρω συμβάσεως και την έκταση των εξ αυτής δικαιωμάτων και υποχρεώσεων, άπαξ, όμως, και δεχθεί ότι η προσκομιζόμενη απόφαση εκδόθηκε εντός των ορίων δικαιοδοσίας του διαιτητικού δικαστηρίου, δεν μπορεί να ελέγξει την ορθότητα της λύσεως που δόθηκε από το δικαστήριο αυτό ως προς την ερμηνεία της συμβάσεως και την έκταση των εξ αυτής δικαιωμάτων και υποχρεώσεων, αλλά οφείλει να ακολουθήσει την εν λόγω λύση και να στηρίξει σ’ αυτήν την περαιτέρω κρίση του περί των ζητημάτων που υπάγονται στη δικαιοδοσία του (ΣτΕ 2623-2624/2013 7μ., 752/2008, 1199/2005, 3105-6/2000 επταμ., 889/1994).</p>
        <p>5. Επειδή, από την αναιρεσιβαλλόμενη απόφαση προκύπτουν τα εξής: Η αναιρεσίβλητη είναι ανώνυμη εταιρεία, που συστάθηκε το έτος 1975, με αρχική επωνυμία Δημόσια Επιχείρηση Πετρελαίου ΑΕ και τον διακριτικό τίτλο «ΔΕΠΑΕ». Με το ν. 2593/1998 (Α΄ 59) συγχώνευσε με απορρόφηση τις επιχειρήσεις «ΕΚΟ - ΕΛΛΗΝΙΚΑ ΔΙΥΛΙΣΤΗΡΙΑ ΚΑΙ ΧΗΜΙΚΑ ΜΑΚΕΔΟΝΙΑΣ ΑΕ», «ΕΛΛΗΝΙΚΑ ΔΙΥΛΙΣΤΗΡΙΑ ΑΣΠΡΟΠΥΡΓΟΥ ΑΕ» και «ΔΗΜΟΣΙΑ ΕΠΙΧΕΙΡΗΣΗ ΠΕΤΡΕΛΑΙΟΥ - ΕΡΕΥΝΑ ΚΑΙ ΕΚΜΕΤΑΛΛΕΥΣΗ ΥΔΡΟΓΟΝΑΘΡΑΚΩΝ ΑΕ» και μετονομάστηκε σε «ΕΛΛΗΝΙΚΑ ΠΕΤΡΕΛΑΙΑ ΑΕ», ενώ, στη συνέχεια, το έτος 2003, συγχώνευσε με απορρόφηση την επιχείρηση «ΑΝΩΝΥΜΟΣ ΕΜΠΟΡΙΚΗ ΚΑΙ ΒΙΟΜΗΧΑΝΙΚΗ ΕΤΑΙΡΕΙΑ ΠΕΤΡΟΛΑ ΕΛΛΑΣ». Με την 1028/18.3.2004 αρχική δήλωση ΦΜΑΠ, που υπέβαλε στη ΔΟΥ ΦΑΒΕ Αθηνών, δήλωσε ως φορολογητέα αξία ακινήτων, ιδιοκτησίας της, το ποσό των 122.105.715,62 ευρώ, στο οποίο (μετά την αφαίρεση αφορολόγητου ποσού 243.600 ευρώ) αναλογεί κύριος φόρος 853.034,81 ευρώ. Στην ως άνω δήλωση συμπεριέλαβε αναλυτικά και συγκεκριμένα στον πίνακα «Λοιπά Ακίνητα», ως αφορολόγητα, τα ακίνητα που περιήλθαν στην κυριότητά της (δια απορροφήσεως) το έτος 2003 από την εταιρεία ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, επικαλούμενη την παρ. 4 του άρθρου 10 του ν.δ. 1211/1972, με το οποίο κυρώθηκε η από 22 Ιουλίου 1972 Σύμβαση μεταξύ του Ελληνικού Δημοσίου και της ΠΕΤΡΟΛΑ ΕΛΛΑΣ ΑΕΒΕ. Τα συγκεκριμένα ακίνητα που δηλώθηκαν ως αφορολόγητα είναι τα κατωτέρω: 1) Αγροτεμάχιο 922.576 τ.μ., στο Δήμο Μάνδρας Αττικής (θέση Βόρρο), αξίας 2.881.874,81 ευρώ, 2) αγροτεμάχιο 110.078,24 τ.μ., στο Δήμο Μάνδρας Αττικής (θέση Βόρρο), αξίας 322.529,24 ευρώ, 3) αγροτεμάχιο 77.931 τ.μ., στο Δήμο Μάνδρας Αττικής (θέση Βόρρο), αξίας 164.403,24 ευρώ, 4) αγροτεμάχιο 20.926,70 τ.μ., στο Δήμο Μάνδρας Αττικής (θέση Βόρρο), αξίας 245.470,19 ευρώ, 5) αγροτεμάχιο 61.220 τ.μ., στο Δήμο Ελευσίνας (θέση Μακρυά Άμμος), αξίας 1.444.073,75 ευρώ, 6) αγροτεμάχιο 135.231,31 τ.μ., στο Δήμο Ελευσίνας (θέση Βλύχα), αξίας 2.062.142,25 ευρώ, 7) αγροτεμάχιο 78.382 τ.μ., στο Δήμο Ελευσίνας (θέση Βλύχα), αξίας 1.347.620,56 ευρώ, 8) αγροτεμάχιο 24.500 τ.μ., στο Δήμο Ελευσίνας (θέση Βλύχα), αξίας 576.678,31 ευρώ, 9) αγροτεμάχιο 166.662,88 τ.μ., στο Δήμο Ελευσίνας (θέση Βλύχα), αξίας 1.998.800,61 ευρώ, 10) αγροτεμάχιο 102.626 τ.μ., στο Δήμο Ελευσίνας (θέση Βλύχα), αξίας 991.272,35 ευρώ, 11) αγροτεμάχιο 2.572,80 τ.μ., στο Δήμο Ελευσίνας (θέση Ασβεστοκάμινος), αξίας 30.178,94 ευρώ και 12) αγροτεμάχιο 4.934,02 τ.μ., στο Δήμο Ελευσίνας (θέση Ελευσίνια), αξίας 57.876,05 ευρώ. Για τα ως άνω ακίνητα, διενεργήθηκε, κατ’ εφαρμογήν του ν. 2459/1997, προσωρινός έλεγχος από τη ΔΟΥ ΦΑΒΕ Αθηνών, για τον οποίο συντάχθηκε η από 18.12.2007 έκθεση προσωρινού ελέγχου ΦΜΑΠ. Ο έλεγχος, δεχθείς ότι η αναιρεσίβλητη, «εκτός του ν.δ. 1211/1972 που αφορά αποκλειστικά την εταιρεία ΠΕΤΡΟΛΑ ΕΛΛΑΣ ΑΕΒΕ καμία άλλη απαλλακτική διάταξη δεν επικαλέστηκε ούτε προσκόμισε κατά τη διάρκεια του ελέγχου προς τεκμηρίωση της απόφασής της να μην συμπεριλάβει στα φορολογητέα τα ακίνητα που προήλθαν από τη συγχώνευση της ΠΕΤΡΟΛΑ ΕΛΛΑΣ ΑΕΒΕ», κατέληξε στο συμπέρασμα ότι η αναιρεσίβλητη, την 1.1.2004, αν και κατείχε ακίνητα προερχόμενα από την ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, μη νόμιμα τα δήλωσε ως απαλλασσόμενα, με αποτέλεσμα να μην αποδώσει τον αναλογούντα ΦΜΑΠ. Επίσης, από τον περαιτέρω έλεγχο της δήλωσης ΦΜΑΠ σε σχέση με τα ακίνητα της αναιρεσίβλητης που περιήλθαν στην κατοχή της από την ΠΕΤΡΟΛΑ ΕΛΛΑΣ ΑΕΒΕ, διαπιστώθηκε ότι η αναιρεσίβλητη, την 1.1.2004, αν και κατείχε δύο (2) αγροτεμάχια, συνολικής έκτασης 5.648,50 τ.μ., ευρισκόμενα στο Δήμο Μενεμένης Θεσσαλονίκης, αντικειμενικής αξίας 33.100,21 ευρώ, δεν τα είχε συμπεριλάβει στην υποβληθείσα δήλωση, με αποτέλεσμα να μην αποδώσει τον αναλογούντα ΦΜΑΠ. Στη συνέχεια, εκδόθηκε σε βάρος της αναιρεσίβλητης η 12α/2007 προσωρινή πράξη επιβολής ΦΜΑΠ της ΔΟΥ ΦΑΒΕ Αθηνών, με την οποία προσδιορίσθηκε η, κατά την 1.1.2004, συνολική φορολητέα αξία των ακινήτων της σε 134.261.736,13 ευρώ (ήτοι, αξία ακινήτων που υπόκεινται σε φόρο και φορολογήθηκαν 122.105.715,62 ευρώ συν αξία ακινήτων που δηλώθηκαν αλλά δεν φορολογήθηκαν 12.122.920,30 ευρώ συν αξία ακινήτων που δεν δηλώθηκαν και δεν φορολογήθηκαν 33.100,21 ευρώ) αντί δηλωθείσας 122.105.715,62 ευρώ και καταλογίστηκε σε βάρος της διαφορά κυρίου φόρου 85.092,14 ευρώ και πρόσθετος φόρος 117.480,43 ευρώ και συνολικά ποσό 202.572,57 ευρώ. Κατά της ως άνω προσωρινής πράξης ΦΜΑΠ η αναιρεσείουσα άσκησε προσφυγή ενώπιον του Διοικητικού Πρωτοδικείου Αθηνών. Εν συνεχεία, διενεργήθηκε τακτικός έλεγχος στην επιχείρηση της αναιρεσίβλητης για την εφαρμογή των διατάξεων του ν. 2459/1997 και ως προς τα λοιπά ακίνητα, ιδιοκτησίας της, που δηλώθηκαν ως φορολογητέα και είχαν φορολογηθεί και ως προς τις αξίες των οποίων ο έλεγχος ζήτησε πληροφορίες από τις αρμόδιες ΔΟΥ. Ακολούθως, εκδόθηκε η προσβαλλόμενη 133/2011 οριστική πράξη επιβολής ΦΜΑΠ του αρμοδίου ήδη Προϊσταμένου ΔΕΚ Αθηνών, με την οποία ο τελευταίος προσέθεσε στη φορολογητέα αξία των 134.261.736,13 ευρώ που προέκυψε βάσει του προσωρινού ελέγχου (το πόρισμα του οποίου υιοθέτησε), διαφορά αξίας, ύψους 42.683.982 ευρώ που προέκυψε για ακίνητο της αναιρεσίβλητης στον Ασπρόπυργο καθώς και διαφορά αξίας, ύψους 463.610,94 ευρώ που προέκυψε για το ακίνητο της αναιρεσίβλητης στο Καλοχώρι Θεσσαλονίκης και έτσι η φορολογητέα αξία βάσει του προσωρινού ελέγχου (134.261.736,13 ευρώ) αυξήθηκε σε 177.409.329,07 ευρώ και ο αναλογών φόρος από 938.126,95 ευρώ ανήλθε σε 1.240.160,10 ευρώ, τελικώς δε (μετά την αφαίρεση του φόρου του προσωρινού ελέγχου 938.126,95 ευρώ) καταλογίσθηκε σε βάρος της αναιρεσίβλητης κύριος φόρος 302.033,15 ευρώ, που προσαυξήθηκε κατά 362.439,78 ευρώ (ήτοι, σε ποσοστό 120%), λόγω ανακριβούς δηλώσεως. Κατά της ως άνω πράξης η αναιρεσίβλητη άσκησε προσφυγή, με την οποία αμφισβήτησε, μεταξύ άλλων, και τα πορίσματα του προσωρινού ελέγχου ως προς τα ακίνητα που προέρχονταν από την ΠΕΤΡΟΛΑ ΕΛΛΑΣ ΑΕΒΕ. Ειδικότερα, η αναιρεσίβλητη υποστήριξε ότι η υπαγωγή, για το έτος 2004, στον επιβληθέντα με το ν. 2459/1997 ΦΜΑΠ, της αξίας των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ και περιήλθαν στην κυριότητα αυτής το έτος 2003, κατόπιν της συγχωνεύσεως της εν λόγω εταιρείας δι’ απορροφήσεως από την ίδια, δεν είναι σύννομη, διότι η εταιρεία ΠΕΤΡΟΛΑ ΕΛΛΑΣ ΑΕΒΕ απαλλασσόταν από το φόρο αυτό, σύμφωνα με την παρ. 4 του άρθρου 10 του ν.δ.1211/1972 και, συνεπώς, απαλλάσσεται και η ίδια, ως καθολική διάδοχος αυτής, στα δικαιώματα της οποίας υποκαταστάθηκε. Προσκόμισε δε και επικαλέστηκε την 5/2014 απόφαση του προβλεπόμενου στην ως άνω σύμβαση διαιτητικού δικαστηρίου, στο οποίο προσέφυγε προς επίλυση της διαφοράς που είχε ανακύψει με την επιβολή σε βάρος της ΦΜΑΠ για τα ως άνω ακίνητα για το ένδικο έτος 2004 καθώς και για το επόμενο έτος 2005. Με την απόφαση αυτή έγινε, καταρχάς, δεκτό ότι η ανωτέρω σύμβαση (από 22.7.1972) εξακολουθεί να ισχύει, καθόσον το άρθρο 25 παρ. 1 αυτής, το οποίο προέβλεπε τη λήξη της ισχύος της μετά την εξάντληση των ποσοτήτων αργού πετρελαίου που όριζε το άρθρο 32 παρ. 3, καταργήθηκε - όπως και το άρθρο αυτό 32 - με το άρθρο 12 της από 10.4.1979 αναθεωρητικής σύμβασης. Βάσει δε του τελευταίου αυτού (άρθρου 12) διατηρήθηκε σε ισχύ και η καλυπτόμενη με τον ως άνω κυρωτικό νόμο (ν.δ. 1211/1972) διάταξη του άρθρου 10 παρ. 4 της σύμβασης, που προβλέπει την απαγόρευση οποιασδήποτε δυσμενούς μεταβολής του ισχύοντος, για την ανάδοχο, κατά την κατάρτιση της συμβάσεως φορολογικού καθεστώτος. Το ίδιο δε (διαιτητικό) δικαστήριο, αφού δέχθηκε «δεδομένη την ex lege υπεισέλευση της αιτούσας ως καθολικού διαδόχου στα δικαιώματα και τις υποχρεώσεις της συγχωνευθείσας δι’ απορροφήσεως αναδόχου εταιρείας ΠΕΤΡΟΛΑ ΕΛΛΑΣ ΑΕΒΕ, που απορρέουν από την κυρωθείσα κατά τα προδιαληφθέντα με νόμο από 22.7.1972 σύμβαση με το Ελληνικό Δημόσιο», αναγνώρισε ότι οι διατάξεις των άρθρων 21 έως 35 του ν. 2459/1997, οι οποίες επιβάλλουν φόρο μεγάλης ακίνητης περιουσίας (ΦΜΑΠ) σε φυσικά και νομικά πρόσωπα, δεν έχουν εφαρμογή ως προς την αναιρεσίβλητη με βάση την κυρωθείσα με το ν.δ. 1211/1972 σύμβαση και ότι είναι παράνομη η σε βάρος της αναιρεσίβλητης για την πιο πάνω αιτία επιβολή φόρου μεγάλης ακίνητης περιουσίας για το έτος 2004 (καθώς και για το έτος 2005) επί της αξίας των ακινήτων, που ανήκαν στην εταιρεία «ΠΕΤΡΟΛΑ ΕΛΛΑΣ ΑΕΒΕ» και περιήλθαν στην κυριότητα της αναιρεσίβλητης το έτος 2003 κατόπιν της συγχωνεύσεως της ανωτέρω εταιρείας δι’ απορροφήσεώς της από την ίδια, φόρος ο οποίος επιβλήθηκε με την υπ’ αριθμ. 12α/2007 προσωρινή πράξη ΦΜΑΠ και την 133/2011 οριστική πράξη ΦΜΑΠ, οι οποίες, εκ του λόγου τούτου, είναι ακυρωτέες, ως προς το μέρος τους που θεώρησαν ότι υπόκειται σε ΦΜΑΠ η αξία των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ. Ενόψει των ανωτέρω, το δικάσαν εφετείο, αφού δέχθηκε ότι με την προσφυγή επί της ως άνω οριστικής πράξης η αναιρεσίβλητη μπορούσε να αμφισβητήσει το σύνολο της προσδιορισθείσας με αυτήν φορολογητέας ύλης επί της οποίας υπολογίσθηκε ο φόρος και, συνεπώς, και την αξία των ακινήτων που προέρχονταν από την ΠΕΤΡΟΛΑ ΕΛΛΑΣ ΑΕΒΕ και είχαν αποτελέσει αντικείμενο του προσωρινού ελέγχου, δέχθηκε εν μέρει την προσφυγή. Ειδικότερα, ως προς τα ακίνητα που προέρχονταν από την ΠΕΤΡΟΛΑ ΕΛΛΑΣ ΑΕΒΕ το δικάσαν εφετείο δέχθηκε ότι «το θέμα της ερμηνείας της διάταξης της παρ. 4 του άρθρου 10 της από 22.7.1972 σύμβασης, στην οποία προέβη το διαιτητικό δικαστήριο, ανάγεται σε ερμηνεία όρων της και, συνεπώς, υπαγόταν στη δικαιοδοσία του. Εφόσον δε το διαιτητικό δικαστήριο έκρινε, με την ως άνω απόφασή του, εντός των ορίων της δικαιοδοσίας του, η απόφασή του αυτή δεσμεύει, κατά τα γενόμενα δεκτά στην πέμπτη σκέψη της παρούσας, το παρόν Δικαστήριο ως προς τη δοθείσα υπ’ αυτού λύση στο ενώπιόν του τεθέν ζήτημα της απαλλαγής από το ΦΜΑΠ της αναδόχου εταιρείας (ΠΕΤΡΟΛΑ ΕΛΛΑΣ ΑΕΒΕ), αλλά (δεσμεύει το παρόν Δικαστήριο) και ως προς το κριθέν από το διαιτητικό δικαστήριο ζήτημα της απαλλαγής από το ΦΜΑΠ, για τα ακίνητα που ανήκαν στην ανάδοχο, και της προσφεύγουσας - υπεισερχόμενης ως καθολικής διαδόχου της ΠΕΤΡΟΛΑ ΕΛΛΑΣ ΑΕΒΕ, σε όλα τα δικαιώματα που απορρέουν για την τελευταία από την κυρωθείσα με νόμο από 22.7.1972 σύμβαση με το Ελληνικό Δημόσιο - διότι και το ζήτημα αυτό που επιλύθηκε υπαγόταν στη δικαιοδοσία του διαιτητικού δικαστηρίου, ως αναγόμενο στην έκταση των εκ της συμβάσεως αυτής απορρεόντων δικαιωμάτων και πρέπει να απορριφθούν ως αβάσιμοι οι αντίθετοι ως άνω ισχυρισμοί του καθού ότι οι διατάξεις της από 22.7.1972 σύμβασης έπαψαν να ισχύουν αφότου η ΠΕΤΡΟΛΑ ΕΛΛΑΣ ΑΕΒΕ έπαψε να υφίσταται ως νομικό πρόσωπο και ότι το ν.δ. 1211/1972 δεν περιλαμβάνεται στα φορολογικά ευεργετήματα που παρείχε ο νομοθέτης, με τις διατάξεις του άρθρου 3 του ν. 2166/1993, στις μετασχηματιζόμενες επιχειρήσεις. Εξάλλου, απορριπτέος είναι και ο ισχυρισμός του καθού ότι η ως άνω από 22.7.1972 σύμβαση είχε λήξει με αποτέλεσμα το διαιτητικό δικαστήριο να μην είχε πλέον δικαιοδοσία για να αποφανθεί, διότι, έστω και αν ο ισχυρισμός αυτός ήταν βάσιμος, θα συνεπαγόταν ακυρωσία της διαιτητικής απόφασης απαγγελλόμενη με δικαστική απόφαση από το αρμόδιο πολιτικό δικαστήριο κατόπιν ασκήσεως αγωγής ακυρώσεως κατά το άρθρο 897 παρ. 3 του Κώδ. Πολ. Δικονομίας, ελλείψει της οποίας παρεμπίπτουσα κρίση του διοικητικού δικαστηρίου δεν είναι επιτρεπτή (ΣτΕ 2623/2013, σκέψη 5). Ενόψει των ανωτέρω, το Δικαστήριο κρίνει ότι η προσφεύγουσα απαλλάσσεται, σύμφωνα με την προπαρατιθέμενη διάταξη της παρ. 4 του άρθρου 10 της ως άνω από 22.7.1972 σύμβασης, από τον ένδικο φόρο για συνολικό ποσό 12.156.020,51 (12.122.920,30 συν 33.100,21) ευρώ, που αντιστοιχεί, κατά τα προεκτεθέντα, στην αξία των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ και περιήλθαν το έτος 2003 στην κυριότητα της προσφεύγουσας κατόπιν συγχωνεύσεως της εν λόγω εταιρείας δι’ απορροφήσεώς της από την ίδια και πρέπει να γίνει δεκτός ο σχετικός λόγος της προσφυγής ως βάσιμος».</p>
        <p>6. Επειδή, με την κρινόμενη αίτηση προβάλλεται ότι το δικάσαν εφετείο έσφαλε, διότι δέχθηκε ότι το θέμα της ερμηνείας της διατάξεως της παρ. 4 του άρθρου 10 της από 22.7.1972 Σύμβασης, στην οποία προέβη το διαιτητικό δικαστήριο, ανάγεται σε ερμηνεία όρων της συμβάσεως και, συνεπώς, υπαγόταν, σύμφωνα με το άρθρο 27 παρ. 1 της Σύμβασης, στην αποκλειστική δικαιοδοσία του διαιτητικού δικαστηρίου. Κατά το αναιρεσείον Δημόσιο, η εφαρμογή ή μη των διατάξεων του ν. 2459/1997 ως προς την επιβολή Φ.Μ.Α.Π. στην αναιρεσίβλητη εκφεύγουν από τη δικαιοδοσία του διαιτητικού δικαστηρίου, διότι δεν μπορεί να θεωρηθεί ότι, με την γενική και αόριστη παραπεμπτική διάταξη της παρ. 4 του άρθρου 10 της μεταξύ του Δημοσίου και της εταιρείας «ΠΕΤΡΟΛΑ ΕΛΛΑΣ ΑΕΒΕ» κυρωθείσας με νόμο σύμβασης, εισάγεται ρητός συμβατικός όρος, δεκτικός ερμηνείας με υπαγωγή του σε διαιτησία, για την απαλλαγή της αναιρεσίβλητης από το συγκεκριμένο είδος φορολογίας. Προς θεμελίωση δε του παραδεκτού της προβολής του ανωτέρω λόγου αναιρέσεως προβάλλεται ότι δεν υπάρχει νομολογία του Συμβουλίου της Επικρατείας για το τιθέμενο με αυτόν νομικό ζήτημα. Ο λόγος αυτός, ανεξαρτήτως του παραδεκτού της προβολής του, από την άποψη του άρθρου 53 παρ. 3 του π.δ. 18/1989 (Α΄ 8), είναι απορριπτέος ως αβάσιμος διότι η ερμηνεία της επίμαχης διάταξης της παρ. 4 του άρθρου 10 της από 22.7.1972 Σύμβασης, ως όρου της συμβάσεως αυτής, υπήγετο στην δικαιοδοσία του διαιτητικού δικαστηρίου (βλ. ΣτΕ 3350/2002), το οποίο ήταν αρμόδιο να κρίνει αν η διάταξη αυτή έχει την έννοια ότι στην εταιρεία «ΠΕΤΡΟΛΑ ΕΛΛΑΣ Α.Ε.» δεν μπορεί να επιβληθεί άλλος φόρος, πέραν εκείνων που προβλέπονταν κατά τον χρόνο καταρτίσεως της ως άνω συμβάσεως με το Δημόσιο. Συνεπώς, ορθώς το δικάσαν διοικητικό εφετείο έκρινε ότι δεσμευόταν από την προαναφερθείσα διαιτητική απόφαση.</p>
        <p>7. Επειδή, εν όψει των ανωτέρω, και μη προβαλλομένου άλλου λόγου, η αίτηση αναιρέσεως πρέπει να απορριφθεί.</p>
        <p>Δ ι ά τ α ύ τ α</p>
        <p>Απορρίπτει την αίτηση.</p>
        <p>Επιβάλλει στο Δημόσιο τη δικαστική δαπάνη της αναιρεσίβλητης η οποία ανέρχεται στο ποσό των τετρακοσίων εξήντα (460) ευρώ.</p>
        <p>Η διάσκεψη έγινε στην Αθήνα στις 18 Ιανουαρίου 2019</p>
        <p>Η Πρόεδρος του Β´ ΤμήματοςΗ Γραμματέας</p>
        <p>Ε. Σάρπ Α. Ζυγουρίτσα</p>
        <p>και η απόφαση δημοσιεύθηκε σε δημόσια συνεδρίαση της 31ης Δεκεμβρίου 2020.</p>
        <p>Ο Πρόεδρος του Β´ ΤμήματοςΗ Γραμματέας του Β´ Τμήματος</p>
        <p>Μ. ΠικραμένοςΑ. Ζυγουρίτσα</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινομένης αιτήσεως δεν απαιτείται κατά νόμο, η καταβολή παραβόλου.</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την κρινόμενη αίτηση ζητείται η αναίρεση της <ref href="/akn/gr/judgment/AppelateCourtAthens/2014/3673/!main">3673/2014 αποφάσεως του Διοικητικού Εφετείου Αθηνών</ref> με την οποία έγινε εν μέρει δεκτή προσφυγή της αναιρεσίβλητης κατά της 133/28.6.2011 οριστικής πράξεως επιβολής φόρου μεγάλης ακίνητης περιουσίας (ΦΜΑΠ) του Προϊσταμένου του Διαπεριφερειακού Ελεγκτικού Κέντρου (ΔΕΚ) Αθηνών, με την οποία καταλογίστηκε σε βάρος της αναιρεσίβλητης, για την ακίνητη περιουσία που είχε την 1.1.2004, διαφορά κυρίου φόρου, ύψους 302.033,15 ευρώ, και πρόσθετος φόρος σε ποσοστό 120% επί του ως άνω ποσού κυρίου φόρου, λόγω υποβολής ανακριβούς δηλώσεως. Με την αναιρεσιβαλλόμενη απόφαση, μεταρρυθμίστηκε η 133/28.6.2011 οριστική πράξη επιβολής ΦΜΑΠ, απαλλάχθηκε η αναιρεσίβλητη από το ΦΜΑΠ για ακίνητα συνολικής αξίας 12.156.020,51 ευρώ που είχε στην κυριότητά της κατά την 1.1.2004, προσδιορίστηκε η, κατά την 1.1.2004, φορολογητέα αξία ακινήτων της αναιρεσίβλητης σε 71.139.931 ευρώ (για το ακίνητο στον Ασπρόπυργο Αττικής) και σε 1.158.571,22 ευρώ (για το ακίνητο στο Καλοχώρι Θεσσαλονίκης) και προσδιορίστηκε ο πρόσθετος φόρος σε ποσοστό 120% του ΦΜΑΠ.</p>
          </item>
          <item eId="motivation_list_1__item_3">
            <num>3.</num>
            <p>Επειδή, σύμφωνα με το <ref href="/akn/gr/act/law/1961/4171/!main#art_4">άρθρο 4 του ν. 4171/1961</ref> «Περί λήψεως γενικών μέτρων δια την υποβοήθησιν της αναπτύξεως της οικονομίας τής Χώρας» (Α΄ 93), «1. Προκειμένου περί παραγωγικής επενδύσεως αξίας υπερτέρας των 180.000.000 δραχμών δύναται, αντί της εκδόσεως της κατά το άρθρον 1 του παρόντος κοινής υπουργικής αποφάσεως, να συνάπτεται δια την επένδυσιν ταύτην μεταξύ του Δημοσίου και του αναλαμβάνοντος την επένδυσιν σύμβασις δημοσιευομένη εις την Εφημερίδα τής Κυβερνήσεως. Δια της συμβάσεως θα καθορίζονται αι υποχρεώσεις και τα δικαιώματα του τε Δημοσίου και του αναλαμβάνοντος την επένδυσιν (…) 4. Διαφοραί ανακύπτουσαι μεταξύ Ελληνικής Κυβερνήσεως και επιχειρήσεων υπαγομένων εις τον παρόντα νόμον, αναγόμεναι εις την ερμηνείαν ή εις ενδεχόμενα κενά τής συναφθησομένης συμβάσεως, λύονται δια διαιτησίας, οριζομένης εν τη συμβάσει ταύτη (…)». Εξ άλλου, μεταξύ του Δημοσίου και της εταιρείας «ΠΕΤΡΟΛΑ ΕΛΛΑΣ Α.Ε.» συνήφθη η από 22.7.1972 σύμβαση για την ίδρυση διυλιστηρίου πετρελαίου, που κυρώθηκε με το <ref href="/akn/gr/act/decreeLaw/1972/1211/!main">ν.δ. 1211/1972</ref> (Α΄ 130). Η σύμβαση αυτή, της οποίας οι διατάξεις και τα παραρτήματα «κτώνται ισχύν διατάξεων νόμου», ορίζει στο άρθρο 10 ότι «Η υπό της παρούσης συμβάσεως προβλεπομένη επένδυσις του αναδόχου, ως συγκεντρούσα τας προϋποθέσεις τού άρθρου 1 παρ. 2 τού <ref href="/akn/gr/act/law/1961/4171/!main">ν. 4171/1961</ref>, υπάγεται εις τας διατάξεις τού νόμου τούτου εφαρμοζομένων επ’ αυτής, εφ’ όσον δια των διατάξεων τούτων δημιουργείται είτε εν όλω είτε εν μέρει ευνοϊκώτερον καθεστώς τού υπό τής παρούσης συμβάσεως αναγνωριζομένου. 2. (…). 4. Πας νεώτερος νόμος φορολογικού ή δασμολογικού περιεχομένου ή πάσα τροποποίησις ή κατάργησις τοιούτων Νόμων δεν θα εφαρμόζεται επί των περιπτώσεων της παρούσης, ειμή μόνον εφ’ όσον δημιουργούν ευνοϊκώτερον καθεστώς δια τον Ανάδοχον. (…)», στο άρθρο 25 ότι «1. Η ισχύς της παρούσης συμβάσεως (…) λήγει μετά την εξάντλησιν των ποσοτήτων αργού πετρελαίου περί ων το άρθρον 32 παρ. 3 (ι) της παρούσης συμβάσεως. 2. Αι διατάξεις της παρούσης συμβάσεως μόνον δια συμφωνίας μεταξύ των μερών δύνανται να καταργηθώσιν ή τροποποιηθώσιν, πάσα δε αντίθετος διάταξις της νομοθεσίας δεν εφαρμόζεται εφ΄ όσον αντίκειται εις τας διατάξεις αυτής», στο άρθρο 27 ότι «1. Πάσα διαφορά, διένεξις ή διαφωνία, αναφυομένη μεταξύ τού Δημοσίου και τού αναδόχου εκ τής εφαρμογής τής παρούσης συμβάσεως και αφορώσα την εκτέλεσιν ή ερμηνείαν των όρων αυτής και την έκτασιν των εκ ταύτης δικαιωμάτων και υποχρεώσεων λύεται αποκλειστικώς δια διαιτησίας εκ τριών διαιτητών (…), μη απαιτουμένης της καταρτίσεως άλλης περί διαιτησίας συμφωνίας. 2. (…) 9. Η διαιτητική απόφασις είναι οριστική, τελεσίδικος και αμετάκλητος και αποτελεί τίτλον εκτελεστόν μη απαιτουμένης της περιαφής τύπου εκτελέσεως ή άλλης τινός διατυπώσεως. Δεν υπόκειται εις οιονδήποτε τακτικόν ή έκτακτον ένδικον μέσον και δεν χωρεί κατ' αυτής αγωγή ακυρώσεως ενώπιον των τακτικών Δικαστηρίων ή ανακοπή (…)» και στο άρθρο 32 ότι «Τα (…) δικαιώματα και υποχρεώσεις του τε Δημοσίου και του Αναδόχου εξαντλούνται μετά την υπό του Διυλιστηρίου του Αναδόχου πραγματικήν διάθεσιν εις την εσωτερικήν κατανάλωσιν προϊόντων πετρελαίου αντιστοιχούντων εις συνολικήν ποσότητα τριάκοντα εξ εκατομμυρίων εννεακοσίων χιλιάδων (36.900.000) Μ.Τ. αργού (…)». Περαιτέρω, βάσει των διατάξεων του <ref href="/akn/gr/act/law/1975/207/!main">ν. 207/1975</ref> «Περί αναθεωρήσεως ή ανακλήσεως εγκριτικών πράξεων και αναθεωρήσεως ή λύσεως συμβάσεων της δικτατορικής περιόδου, πέραν των υπό του <ref href="/akn/gr/act/law/1975/141/!main">νόμου 141/1975</ref> προβλεπομένων» (Α΄ 240), εχώρησε αναθεώρηση της ως άνω συμβάσεως, δια της από 10.4.1979 νεότερης συμβάσεως μεταξύ των συμβαλλομένων μερών, στο άρθρο 12 της οποίας προβλέφθηκε ότι «Αι διατάξεις των άρθρων 8 παρ. 17, 25 παρ. 1, 28 παρ. 2, 30, 32-46, 49, 51 και 52 της από 22.7.1972 συμβάσεως (…) καταργούνται από της ισχύος της παρούσης μετ΄ αναθεώρησιν συμφωνίας. Αι μη τροποποιούμεναι υπό της παρούσης μετ΄ αναθεώρησιν συμφωνίας διατάξεις της από 22-7-1972 συμβάσεως εξακολουθούν ισχύουσαι».</p>
          </item>
          <item eId="motivation_list_1__item_4">
            <num>4.</num>
            <p>Επειδή, εξάλλου, στην <ref href="/akn/gr/act/constitution/2001/!main#art_94__par_1">παρ. 1 του άρθρου 94 του Συντάγματος</ref>, ορίζεται ότι «Στο Συμβούλιο τής Επικρατείας και τα τακτικά διοικητικά δικαστήρια υπάγονται οι διοικητικές διαφορές, όπως νόμος ορίζει, με την επιφύλαξη των αρμοδιοτήτων του Ελεγκτικού Συνεδρίου». Όπως έχει κριθεί με την <ref href="/akn/gr/judgment/SuperiorSpecialCourt/1993/24/!main">απόφαση 24/1993 του ΑΕΔ</ref>, η ως άνω διάταξη του <ref href="/akn/gr/act/constitution/2001/!main">Συντάγματος</ref>, κατά την αληθή της έννοια, δεν απαγορεύει στον κοινό νομοθέτη να επιτρέψει στη Διοίκηση και τον φορολογούμενο να υπαγάγουν, με συμφωνία τους, σε διαιτησία συγκεκριμένη φορολογική διαφορά ή φορολογικές διαφορές που προέρχονται από ορισμένη έννομη σχέση. Επομένως, οι παρατεθείσες διατάξεις της <ref href="/akn/gr/act/law/1961/4171/!main#art_4__par_4">παρ. 4 του άρθρου 4 του ν. 4171/1961</ref> και της παρ. 1 του άρθρου 27 της συμβάσεως που έχει συναφθεί μεταξύ της εταιρείας «ΠΕΤΡΟΛΑ ΕΛΛΑΣ Α.Ε.» και του Ελληνικού Δημοσίου (κυρωθείσα δια του <ref href="/akn/gr/act/decreeLaw/1972/1211/!main">ν.δ/τος 1211/1972</ref>), που προβλέπουν την υπαγωγή σε διαιτησία όλων των αναφυομένων εκ της εφαρμογής της συμβάσεως μεταξύ του Δημοσίου και της ως άνω εταιρείας διαφορών που ανάγονται στην ερμηνεία των όρων αυτής και την έκταση των εκ ταύτης δικαιωμάτων και υποχρεώσεων, συμπεριλαμβανομένων, λόγω της αδιαστίκτου διατυπώσεως των διατάξεων αυτών, και των φορολογικών διαφορών, δεν αντίκεινται στην ως άνω συνταγματική διάταξη (<ref href="/akn/gr/judgment/COS/1994/889/!main">ΣτΕ 889/1994</ref> 7μ.). Eξάλλου, η δικαιοδοσία του διαιτητικού δικαστηρίου, η οποία δημιουργήθηκε με την ως άνω διάταξη της συμβάσεως, είναι, όπως ρητά ορίζεται σ’ αυτήν, αποκλειστική. Η έννοια της αποκλειστικότητας της δικαιοδοσίας αυτής είναι ότι το διαιτητικό δικαστήριο δεν έχει μεν την εξουσία να ακυρώνει διοικητικές πράξεις, αφού τέτοια εξουσία μόνο σε ρητή διάταξη τού <ref href="/akn/gr/act/constitution/2001/!main">Συντάγματος</ref> θα μπορούσε να στηριχθεί, επιλύει όμως τα ζητήματα που γεννώνται από διαφορές που υπάγονται στη δικαιοδοσία του κατά τρόπο δεσμευτικό για τα δικαστήρια, ενώπιον των οποίων ενδέχεται να ανακύψουν σε μεταγενέστερο χρόνο μεταξύ των ίδιων διαδίκων είτε τα ίδια ζητήματα είτε άλλα εξαρτώμενα από εκείνα. Κατά συνέπεια, όταν κατά την εκδίκαση διοικητικής διαφοράς ενώπιον διοικητικού δικαστηρίου προσκομίζεται απόφαση του διαιτητικού δικαστηρίου που προβλέπεται από την ως άνω σύμβαση, με την οποία επιλύεται μεταξύ των ίδιων διαδίκων ζήτημα που τίθεται και ενώπιον του εν λόγω δικαστηρίου, το τελευταίο αυτό έχει μεν την εξουσία να ελέγξει αν το ζήτημα που επιλύθηκε υπαγόταν στη δικαιοδοσία του διαιτητικού δικαστηρίου, αν δηλαδή αφορούσε την ερμηνεία όρων της ανωτέρω συμβάσεως και την έκταση των εξ αυτής δικαιωμάτων και υποχρεώσεων, άπαξ, όμως, και δεχθεί ότι η προσκομιζόμενη απόφαση εκδόθηκε εντός των ορίων δικαιοδοσίας του διαιτητικού δικαστηρίου, δεν μπορεί να ελέγξει την ορθότητα της λύσεως που δόθηκε από το δικαστήριο αυτό ως προς την ερμηνεία της συμβάσεως και την έκταση των εξ αυτής δικαιωμάτων και υποχρεώσεων, αλλά οφείλει να ακολουθήσει την εν λόγω λύση και να στηρίξει σ’ αυτήν την περαιτέρω κρίση του περί των ζητημάτων που υπάγονται στη δικαιοδοσία του (ΣτΕ <ref href="/akn/gr/judgment/COS/2013/2623/!main">2623-</ref><ref href="/akn/gr/judgment/COS/2013/2624/!main">2624/2013</ref> 7μ., <ref href="/akn/gr/judgment/COS/2008/752/!main">752/2008</ref>, <ref href="/akn/gr/judgment/COS/2005/1199/!main">1199/2005</ref>, <ref href="/akn/gr/judgment/COS/2000/3105/!main">3105-</ref><ref href="/akn/gr/judgment/COS/2000/6/!main">6/2000</ref> επταμ., <ref href="/akn/gr/judgment/COS/1994/889/!main">889/1994</ref>).</p>
          </item>
          <item eId="motivation_list_1__item_5">
            <num>5.</num>
            <p>Επειδή, από την αναιρεσιβαλλόμενη απόφαση προκύπτουν τα εξής: Η αναιρεσίβλητη είναι ανώνυμη εταιρεία, που συστάθηκε το έτος 1975, με αρχική επωνυμία Δημόσια Επιχείρηση Πετρελαίου ΑΕ και τον διακριτικό τίτλο «ΔΕΠΑΕ». Με το <ref href="/akn/gr/act/law/1998/2593/!main">ν. 2593/1998</ref> (Α΄ 59) συγχώνευσε με απορρόφηση τις επιχειρήσεις «ΕΚΟ - ΕΛΛΗΝΙΚΑ ΔΙΥΛΙΣΤΗΡΙΑ ΚΑΙ ΧΗΜΙΚΑ ΜΑΚΕΔΟΝΙΑΣ ΑΕ», «ΕΛΛΗΝΙΚΑ ΔΙΥΛΙΣΤΗΡΙΑ ΑΣΠΡΟΠΥΡΓΟΥ ΑΕ» και «ΔΗΜΟΣΙΑ ΕΠΙΧΕΙΡΗΣΗ ΠΕΤΡΕΛΑΙΟΥ - ΕΡΕΥΝΑ ΚΑΙ ΕΚΜΕΤΑΛΛΕΥΣΗ ΥΔΡΟΓΟΝΑΘΡΑΚΩΝ ΑΕ» και μετονομάστηκε σε «ΕΛΛΗΝΙΚΑ ΠΕΤΡΕΛΑΙΑ ΑΕ», ενώ, στη συνέχεια, το έτος 2003, συγχώνευσε με απορρόφηση την επιχείρηση «ΑΝΩΝΥΜΟΣ ΕΜΠΟΡΙΚΗ ΚΑΙ ΒΙΟΜΗΧΑΝΙΚΗ ΕΤΑΙΡΕΙΑ ΠΕΤΡΟΛΑ ΕΛΛΑΣ». Με την 1028/18.3.2004 αρχική δήλωση ΦΜΑΠ, που υπέβαλε στη ΔΟΥ ΦΑΒΕ Αθηνών, δήλωσε ως φορολογητέα αξία ακινήτων, ιδιοκτησίας της, το ποσό των 122.105.715,62 ευρώ, στο οποίο (μετά την αφαίρεση αφορολόγητου ποσού 243.600 ευρώ) αναλογεί κύριος φόρος 853.034,81 ευρώ. Στην ως άνω δήλωση συμπεριέλαβε αναλυτικά και συγκεκριμένα στον πίνακα «Λοιπά Ακίνητα», ως αφορολόγητα, τα ακίνητα που περιήλθαν στην κυριότητά της (δια απορροφήσεως) το έτος 2003 από την εταιρεία ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, επικαλούμενη την <ref href="/akn/gr/act/decreeLaw/1972/1211/!main#art_10__par_4">παρ. 4 του άρθρου 10 του ν.δ. 1211/1972</ref>, με το οποίο κυρώθηκε η από 22 Ιουλίου 1972 Σύμβαση μεταξύ του Ελληνικού Δημοσίου και της ΠΕΤΡΟΛΑ ΕΛΛΑΣ ΑΕΒΕ. Τα συγκεκριμένα ακίνητα που δηλώθηκαν ως αφορολόγητα είναι τα κατωτέρω: 1) Αγροτεμάχιο 922.576 τ.μ., στο Δήμο Μάνδρας Αττικής (θέση Βόρρο), αξίας 2.881.874,81 ευρώ, 2) αγροτεμάχιο 110.078,24 τ.μ., στο Δήμο Μάνδρας Αττικής (θέση Βόρρο), αξίας 322.529,24 ευρώ, 3) αγροτεμάχιο 77.931 τ.μ., στο Δήμο Μάνδρας Αττικής (θέση Βόρρο), αξίας 164.403,24 ευρώ, 4) αγροτεμάχιο 20.926,70 τ.μ., στο Δήμο Μάνδρας Αττικής (θέση Βόρρο), αξίας 245.470,19 ευρώ, 5) αγροτεμάχιο 61.220 τ.μ., στο Δήμο Ελευσίνας (θέση Μακρυά Άμμος), αξίας 1.444.073,75 ευρώ, 6) αγροτεμάχιο 135.231,31 τ.μ., στο Δήμο Ελευσίνας (θέση Βλύχα), αξίας 2.062.142,25 ευρώ, 7) αγροτεμάχιο 78.382 τ.μ., στο Δήμο Ελευσίνας (θέση Βλύχα), αξίας 1.347.620,56 ευρώ, 8) αγροτεμάχιο 24.500 τ.μ., στο Δήμο Ελευσίνας (θέση Βλύχα), αξίας 576.678,31 ευρώ, 9) αγροτεμάχιο 166.662,88 τ.μ., στο Δήμο Ελευσίνας (θέση Βλύχα), αξίας 1.998.800,61 ευρώ, 10) αγροτεμάχιο 102.626 τ.μ., στο Δήμο Ελευσίνας (θέση Βλύχα), αξίας 991.272,35 ευρώ, 11) αγροτεμάχιο 2.572,80 τ.μ., στο Δήμο Ελευσίνας (θέση Ασβεστοκάμινος), αξίας 30.178,94 ευρώ και 12) αγροτεμάχιο 4.934,02 τ.μ., στο Δήμο Ελευσίνας (θέση Ελευσίνια), αξίας 57.876,05 ευρώ. Για τα ως άνω ακίνητα, διενεργήθηκε, κατ’ εφαρμογήν του <ref href="/akn/gr/act/law/1997/2459/!main">ν. 2459/1997</ref>, προσωρινός έλεγχος από τη ΔΟΥ ΦΑΒΕ Αθηνών, για τον οποίο συντάχθηκε η από 18.12.2007 έκθεση προσωρινού ελέγχου ΦΜΑΠ. Ο έλεγχος, δεχθείς ότι η αναιρεσίβλητη, «εκτός του <ref href="/akn/gr/act/decreeLaw/1972/1211/!main">ν.δ. 1211/1972</ref> που αφορά αποκλειστικά την εταιρεία ΠΕΤΡΟΛΑ ΕΛΛΑΣ ΑΕΒΕ καμία άλλη απαλλακτική διάταξη δεν επικαλέστηκε ούτε προσκόμισε κατά τη διάρκεια του ελέγχου προς τεκμηρίωση της απόφασής της να μην συμπεριλάβει στα φορολογητέα τα ακίνητα που προήλθαν από τη συγχώνευση της ΠΕΤΡΟΛΑ ΕΛΛΑΣ ΑΕΒΕ», κατέληξε στο συμπέρασμα ότι η αναιρεσίβλητη, την 1.1.2004, αν και κατείχε ακίνητα προερχόμενα από την ΠΕΤΡΟΛΑ ΕΛΛΑΣ ΑΕΒΕ, συνολικής αξίας 12.122.920,30 ευρώ, μη νόμιμα τα δήλωσε ως απαλλασσόμενα, με αποτέλεσμα να μην αποδώσει τον αναλογούντα ΦΜΑΠ. Επίσης, από τον περαιτέρω έλεγχο της δήλωσης ΦΜΑΠ σε σχέση με τα ακίνητα της αναιρεσίβλητης που περιήλθαν στην κατοχή της από την ΠΕΤΡΟΛΑ ΕΛΛΑΣ ΑΕΒΕ, διαπιστώθηκε ότι η αναιρεσίβλητη, την 1.1.2004, αν και κατείχε δύο (2) αγροτεμάχια, συνολικής έκτασης 5.648,50 τ.μ., ευρισκόμενα στο Δήμο Μενεμένης Θεσσαλονίκης, αντικειμενικής αξίας 33.100,21 ευρώ, δεν τα είχε συμπεριλάβει στην υποβληθείσα δήλωση, με αποτέλεσμα να μην αποδώσει τον αναλογούντα ΦΜΑΠ. Στη συνέχεια, εκδόθηκε σε βάρος της αναιρεσίβλητης η 12α/2007 προσωρινή πράξη επιβολής ΦΜΑΠ της ΔΟΥ ΦΑΒΕ Αθηνών, με την οποία προσδιορίσθηκε η, κατά την 1.1.2004, συνολική φορολητέα αξία των ακινήτων της σε 134.261.736,13 ευρώ (ήτοι, αξία ακινήτων που υπόκεινται σε φόρο και φορολογήθηκαν 122.105.715,62 ευρώ συν αξία ακινήτων που δηλώθηκαν αλλά δεν φορολογήθηκαν 12.122.920,30 ευρώ συν αξία ακινήτων που δεν δηλώθηκαν και δεν φορολογήθηκαν 33.100,21 ευρώ) αντί δηλωθείσας 122.105.715,62 ευρώ και καταλογίστηκε σε βάρος της διαφορά κυρίου φόρου 85.092,14 ευρώ και πρόσθετος φόρος 117.480,43 ευρώ και συνολικά ποσό 202.572,57 ευρώ. Κατά της ως άνω προσωρινής πράξης ΦΜΑΠ η αναιρεσείουσα άσκησε προσφυγή ενώπιον του Διοικητικού Πρωτοδικείου Αθηνών. Εν συνεχεία, διενεργήθηκε τακτικός έλεγχος στην επιχείρηση της αναιρεσίβλητης για την εφαρμογή των διατάξεων του <ref href="/akn/gr/act/law/1997/2459/!main">ν. 2459/1997</ref> και ως προς τα λοιπά ακίνητα, ιδιοκτησίας της, που δηλώθηκαν ως φορολογητέα και είχαν φορολογηθεί και ως προς τις αξίες των οποίων ο έλεγχος ζήτησε πληροφορίες από τις αρμόδιες ΔΟΥ. Ακολούθως, εκδόθηκε η προσβαλλόμενη 133/2011 οριστική πράξη επιβολής ΦΜΑΠ του αρμοδίου ήδη Προϊσταμένου ΔΕΚ Αθηνών, με την οποία ο τελευταίος προσέθεσε στη φορολογητέα αξία των 134.261.736,13 ευρώ που προέκυψε βάσει του προσωρινού ελέγχου (το πόρισμα του οποίου υιοθέτησε), διαφορά αξίας, ύψους 42.683.982 ευρώ που προέκυψε για ακίνητο της αναιρεσίβλητης στον Ασπρόπυργο καθώς και διαφορά αξίας, ύψους 463.610,94 ευρώ που προέκυψε για το ακίνητο της αναιρεσίβλητης στο Καλοχώρι Θεσσαλονίκης και έτσι η φορολογητέα αξία βάσει του προσωρινού ελέγχου (134.261.736,13 ευρώ) αυξήθηκε σε 177.409.329,07 ευρώ και ο αναλογών φόρος από 938.126,95 ευρώ ανήλθε σε 1.240.160,10 ευρώ, τελικώς δε (μετά την αφαίρεση του φόρου του προσωρινού ελέγχου 938.126,95 ευρώ) καταλογίσθηκε σε βάρος της αναιρεσίβλητης κύριος φόρος 302.033,15 ευρώ, που προσαυξήθηκε κατά 362.439,78 ευρώ (ήτοι, σε ποσοστό 120%), λόγω ανακριβούς δηλώσεως. Κατά της ως άνω πράξης η αναιρεσίβλητη άσκησε προσφυγή, με την οποία αμφισβήτησε, μεταξύ άλλων, και τα πορίσματα του προσωρινού ελέγχου ως προς τα ακίνητα που προέρχονταν από την ΠΕΤΡΟΛΑ ΕΛΛΑΣ ΑΕΒΕ. Ειδικότερα, η αναιρεσίβλητη υποστήριξε ότι η υπαγωγή, για το έτος 2004, στον επιβληθέντα με το <ref href="/akn/gr/act/law/1997/2459/!main">ν. 2459/1997</ref> ΦΜΑΠ, της αξίας των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ και περιήλθαν στην κυριότητα αυτής το έτος 2003, κατόπιν της συγχωνεύσεως της εν λόγω εταιρείας δι’ απορροφήσεως από την ίδια, δεν είναι σύννομη, διότι η εταιρεία ΠΕΤΡΟΛΑ ΕΛΛΑΣ ΑΕΒΕ απαλλασσόταν από το φόρο αυτό, σύμφωνα με την <ref href="/akn/gr/act/decreeLaw/1972/1211/!main#art_10__par_4">παρ. 4 του άρθρου 10 του ν.δ.1211/1972</ref> και, συνεπώς, απαλλάσσεται και η ίδια, ως καθολική διάδοχος αυτής, στα δικαιώματα της οποίας υποκαταστάθηκε. Προσκόμισε δε και επικαλέστηκε την 5/2014 απόφαση του προβλεπόμενου στην ως άνω σύμβαση διαιτητικού δικαστηρίου, στο οποίο προσέφυγε προς επίλυση της διαφοράς που είχε ανακύψει με την επιβολή σε βάρος της ΦΜΑΠ για τα ως άνω ακίνητα για το ένδικο έτος 2004 καθώς και για το επόμενο έτος 2005. Με την απόφαση αυτή έγινε, καταρχάς, δεκτό ότι η ανωτέρω σύμβαση (από 22.7.1972) εξακολουθεί να ισχύει, καθόσον το άρθρο 25 παρ. 1 αυτής, το οποίο προέβλεπε τη λήξη της ισχύος της μετά την εξάντληση των ποσοτήτων αργού πετρελαίου που όριζε το άρθρο 32 παρ. 3, καταργήθηκε - όπως και το άρθρο αυτό 32 - με το άρθρο 12 της από 10.4.1979 αναθεωρητικής σύμβασης. Βάσει δε του τελευταίου αυτού (άρθρου 12) διατηρήθηκε σε ισχύ και η καλυπτόμενη με τον ως άνω κυρωτικό νόμο (<ref href="/akn/gr/act/decreeLaw/1972/1211/!main">ν.δ. 1211/1972</ref>) διάταξη του άρθρου 10 παρ. 4 της σύμβασης, που προβλέπει την απαγόρευση οποιασδήποτε δυσμενούς μεταβολής του ισχύοντος, για την ανάδοχο, κατά την κατάρτιση της συμβάσεως φορολογικού καθεστώτος. Το ίδιο δε (διαιτητικό) δικαστήριο, αφού δέχθηκε «δεδομένη την ex lege υπεισέλευση της αιτούσας ως καθολικού διαδόχου στα δικαιώματα και τις υποχρεώσεις της συγχωνευθείσας δι’ απορροφήσεως αναδόχου εταιρείας ΠΕΤΡΟΛΑ ΕΛΛΑΣ ΑΕΒΕ, που απορρέουν από την κυρωθείσα κατά τα προδιαληφθέντα με νόμο από 22.7.1972 σύμβαση με το Ελληνικό Δημόσιο», αναγνώρισε ότι οι διατάξεις των <ref href="/akn/gr/act/law/1997/2459/!main~art_21->art_35">άρθρων 21 έως 35 του ν. 2459/1997</ref>, οι οποίες επιβάλλουν φόρο μεγάλης ακίνητης περιουσίας (ΦΜΑΠ) σε φυσικά και νομικά πρόσωπα, δεν έχουν εφαρμογή ως προς την αναιρεσίβλητη με βάση την κυρωθείσα με το <ref href="/akn/gr/act/decreeLaw/1972/1211/!main">ν.δ. 1211/1972</ref> σύμβαση και ότι είναι παράνομη η σε βάρος της αναιρεσίβλητης για την πιο πάνω αιτία επιβολή φόρου μεγάλης ακίνητης περιουσίας για το έτος 2004 (καθώς και για το έτος 2005) επί της αξίας των ακινήτων, που ανήκαν στην εταιρεία «ΠΕΤΡΟΛΑ ΕΛΛΑΣ ΑΕΒΕ» και περιήλθαν στην κυριότητα της αναιρεσίβλητης το έτος 2003 κατόπιν της συγχωνεύσεως της ανωτέρω εταιρείας δι’ απορροφήσεώς της από την ίδια, φόρος ο οποίος επιβλήθηκε με την υπ’ αριθμ. 12α/2007 προσωρινή πράξη ΦΜΑΠ και την 133/2011 οριστική πράξη ΦΜΑΠ, οι οποίες, εκ του λόγου τούτου, είναι ακυρωτέες, ως προς το μέρος τους που θεώρησαν ότι υπόκειται σε ΦΜΑΠ η αξία των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ. Ενόψει των ανωτέρω, το δικάσαν εφετείο, αφού δέχθηκε ότι με την προσφυγή επί της ως άνω οριστικής πράξης η αναιρεσίβλητη μπορούσε να αμφισβητήσει το σύνολο της προσδιορισθείσας με αυτήν φορολογητέας ύλης επί της οποίας υπολογίσθηκε ο φόρος και, συνεπώς, και την αξία των ακινήτων που προέρχονταν από την ΠΕΤΡΟΛΑ ΕΛΛΑΣ ΑΕΒΕ και είχαν αποτελέσει αντικείμενο του προσωρινού ελέγχου, δέχθηκε εν μέρει την προσφυγή. Ειδικότερα, ως προς τα ακίνητα που προέρχονταν από την ΠΕΤΡΟΛΑ ΕΛΛΑΣ ΑΕΒΕ το δικάσαν εφετείο δέχθηκε ότι «το θέμα της ερμηνείας της διάταξης της παρ. 4 του άρθρου 10 της από 22.7.1972 σύμβασης, στην οποία προέβη το διαιτητικό δικαστήριο, ανάγεται σε ερμηνεία όρων της και, συνεπώς, υπαγόταν στη δικαιοδοσία του. Εφόσον δε το διαιτητικό δικαστήριο έκρινε, με την ως άνω απόφασή του, εντός των ορίων της δικαιοδοσίας του, η απόφασή του αυτή δεσμεύει, κατά τα γενόμενα δεκτά στην πέμπτη σκέψη της παρούσας, το παρόν Δικαστήριο ως προς τη δοθείσα υπ’ αυτού λύση στο ενώπιόν του τεθέν ζήτημα της απαλλαγής από το ΦΜΑΠ της αναδόχου εταιρείας (ΠΕΤΡΟΛΑ ΕΛΛΑΣ ΑΕΒΕ), αλλά (δεσμεύει το παρόν Δικαστήριο) και ως προς το κριθέν από το διαιτητικό δικαστήριο ζήτημα της απαλλαγής από το ΦΜΑΠ, για τα ακίνητα που ανήκαν στην ανάδοχο, και της προσφεύγουσας - υπεισερχόμενης ως καθολικής διαδόχου της ΠΕΤΡΟΛΑ ΕΛΛΑΣ ΑΕΒΕ, σε όλα τα δικαιώματα που απορρέουν για την τελευταία από την κυρωθείσα με νόμο από 22.7.1972 σύμβαση με το Ελληνικό Δημόσιο - διότι και το ζήτημα αυτό που επιλύθηκε υπαγόταν στη δικαιοδοσία του διαιτητικού δικαστηρίου, ως αναγόμενο στην έκταση των εκ της συμβάσεως αυτής απορρεόντων δικαιωμάτων και πρέπει να απορριφθούν ως αβάσιμοι οι αντίθετοι ως άνω ισχυρισμοί του καθού ότι οι διατάξεις της από 22.7.1972 σύμβασης έπαψαν να ισχύουν αφότου η ΠΕΤΡΟΛΑ ΕΛΛΑΣ ΑΕΒΕ έπαψε να υφίσταται ως νομικό πρόσωπο και ότι το <ref href="/akn/gr/act/decreeLaw/1972/1211/!main">ν.δ. 1211/1972</ref> δεν περιλαμβάνεται στα φορολογικά ευεργετήματα που παρείχε ο νομοθέτης, με τις διατάξεις του <ref href="/akn/gr/act/law/1993/2166/!main#art_3">άρθρου 3 του ν. 2166/1993</ref>, στις μετασχηματιζόμενες επιχειρήσεις. Εξάλλου, απορριπτέος είναι και ο ισχυρισμός του καθού ότι η ως άνω από 22.7.1972 σύμβαση είχε λήξει με αποτέλεσμα το διαιτητικό δικαστήριο να μην είχε πλέον δικαιοδοσία για να αποφανθεί, διότι, έστω και αν ο ισχυρισμός αυτός ήταν βάσιμος, θα συνεπαγόταν ακυρωσία της διαιτητικής απόφασης απαγγελλόμενη με δικαστική απόφαση από το αρμόδιο πολιτικό δικαστήριο κατόπιν ασκήσεως αγωγής ακυρώσεως κατά το άρθρο 897 παρ. 3 του Κώδ. Πολ. Δικονομίας, ελλείψει της οποίας παρεμπίπτουσα κρίση του διοικητικού δικαστηρίου δεν είναι επιτρεπτή (ΣτΕ <ref href="/akn/gr/judgment/COS/2013/2623/!main">2623/2013</ref>, σκέψη 5). Ενόψει των ανωτέρω, το Δικαστήριο κρίνει ότι η προσφεύγουσα απαλλάσσεται, σύμφωνα με την προπαρατιθέμενη διάταξη της παρ. 4 του άρθρου 10 της ως άνω από 22.7.1972 σύμβασης, από τον ένδικο φόρο για συνολικό ποσό 12.156.020,51 (12.122.920,30 συν 33.100,21) ευρώ, που αντιστοιχεί, κατά τα προεκτεθέντα, στην αξία των ακινήτων που ανήκαν στην ΠΕΤΡΟΛΑ ΕΛΛΑΣ ΑΕΒΕ και περιήλθαν το έτος 2003 στην κυριότητα της προσφεύγουσας κατόπιν συγχωνεύσεως της εν λόγω εταιρείας δι’ απορροφήσεώς της από την ίδια και πρέπει να γίνει δεκτός ο σχετικός λόγος της προσφυγής ως βάσιμος».</p>
          </item>
          <item eId="motivation_list_1__item_6">
            <num>6.</num>
            <p>Επειδή, με την κρινόμενη αίτηση προβάλλεται ότι το δικάσαν εφετείο έσφαλε, διότι δέχθηκε ότι το θέμα της ερμηνείας της διατάξεως της παρ. 4 του άρθρου 10 της από 22.7.1972 Σύμβασης, στην οποία προέβη το διαιτητικό δικαστήριο, ανάγεται σε ερμηνεία όρων της συμβάσεως και, συνεπώς, υπαγόταν, σύμφωνα με το άρθρο 27 παρ. 1 της Σύμβασης, στην αποκλειστική δικαιοδοσία του διαιτητικού δικαστηρίου. Κατά το αναιρεσείον Δημόσιο, η εφαρμογή ή μη των διατάξεων του <ref href="/akn/gr/act/law/1997/2459/!main">ν. 2459/1997</ref> ως προς την επιβολή Φ.Μ.Α.Π. στην αναιρεσίβλητη εκφεύγουν από τη δικαιοδοσία του διαιτητικού δικαστηρίου, διότι δεν μπορεί να θεωρηθεί ότι, με την γενική και αόριστη παραπεμπτική διάταξη της παρ. 4 του άρθρου 10 της μεταξύ του Δημοσίου και της εταιρείας «ΠΕΤΡΟΛΑ ΕΛΛΑΣ ΑΕΒΕ» κυρωθείσας με νόμο σύμβασης, εισάγεται ρητός συμβατικός όρος, δεκτικός ερμηνείας με υπαγωγή του σε διαιτησία, για την απαλλαγή της αναιρεσίβλητης από το συγκεκριμένο είδος φορολογίας. Προς θεμελίωση δε του παραδεκτού της προβολής του ανωτέρω λόγου αναιρέσεως προβάλλεται ότι δεν υπάρχει νομολογία του Συμβουλίου της Επικρατείας για το τιθέμενο με αυτόν νομικό ζήτημα. Ο λόγος αυτός, ανεξαρτήτως του παραδεκτού της προβολής του, από την άποψη του <ref href="/akn/gr/act/presidentialDecree/1989/18/!main#art_53__par_3">άρθρου 53 παρ. 3 του π.δ. 18/1989</ref> (Α΄ 8), είναι απορριπτέος ως αβάσιμος διότι η ερμηνεία της επίμαχης διάταξης της παρ. 4 του άρθρου 10 της από 22.7.1972 Σύμβασης, ως όρου της συμβάσεως αυτής, υπήγετο στην δικαιοδοσία του διαιτητικού δικαστηρίου (βλ. <ref href="/akn/gr/judgment/COS/2002/3350/!main">ΣτΕ 3350/2002</ref>), το οποίο ήταν αρμόδιο να κρίνει αν η διάταξη αυτή έχει την έννοια ότι στην εταιρεία «ΠΕΤΡΟΛΑ ΕΛΛΑΣ Α.Ε.» δεν μπορεί να επιβληθεί άλλος φόρος, πέραν εκείνων που προβλέπονταν κατά τον χρόνο καταρτίσεως της ως άνω συμβάσεως με το Δημόσιο. Συνεπώς, ορθώς το δικάσαν διοικητικό εφετείο έκρινε ότι δεσμευόταν από την προαναφερθείσα διαιτητική απόφαση.</p>
          </item>
          <item eId="motivation_list_1__item_7">
            <num>7.</num>
            <p>Επειδή, εν όψει των ανωτέρω, και μη προβαλλομένου άλλου λόγου, η αίτηση αναιρέσεως πρέπει να απορριφθεί.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Απορρίπτει</outcome> την αίτηση.</p>
        <p>Επιβάλλει στο Δημόσιο τη δικαστική δαπάνη της αναιρεσίβλητης η οποία ανέρχεται στο ποσό των τετρακοσίων εξήντα (460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2019-01-18">18 Ιανουαρίου 2019</date></p>
      <p>Η Πρόεδρος του Β´ ΤμήματοςΗ Γραμματέας</p>
      <p>Ε. Σάρπ Α. Ζυγουρίτσα</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2020-12-31">31ης Δεκεμβρίου 2020</date>.</p>
      <p>Ο Πρόεδρος του Β´ ΤμήματοςΗ Γραμματέας του Β´ Τμήματος</p>
      <p>Μ. ΠικραμένοςΑ. Ζυγουρίτσα</p>
    </conclusions>
  </judgment>
</akomaNtoso>
