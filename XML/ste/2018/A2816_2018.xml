<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2018/A2816/!main"/>
          <FRBRuri value="/akn/gr/judgment/COS/2018/A2816/"/>
          <FRBRdate name="decisionPublicationDate" date="2018-12-31"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2018/A2816/ell@/!main"/>
          <FRBRuri value="/akn/gr/judgment/COS/2018/A2816/ell@"/>
          <FRBRdate name="decisionPublicationDate" date="2018-12-31"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2018/A2816/ell@/!main.xml"/>
          <FRBRuri value="/akn/gr/judgment/COS/2018/A2816/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2018-12-31" by="#COS" refersTo="#decisionPublicationDate"/>
        <step date="2018-10-30" by="#COS" refersTo="#courtConferenceDate"/>
        <step date="2018-10-25" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2018/A2816/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2816/2018</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Γ΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2018-10-25">25 Οκτωβρίου 2018</date>, με την εξής σύνθεση: Δ. Σκαλτσούνης, Αντιπρόεδρος, Προεδρεύων, σε αναπλήρωση της Προέδρου του Τμήματος, που είχε κώλυμα, Γ. Ποταμιάς, Δ. Εμμανουηλίδης, Σύμβουλοι, Ι. Παπαγιάννης, Γ. Ζιάμος, Πάρεδροι. Γραμματέας ο Ν. Βασιλόπουλος.</p>
    </header>
    <judgmentBody>
      <introduction>
        <p>Για να δικάσει την από 5 Σεπτεμβρίου 2012 προσφυγή:</p>
        <p>του Γενικού Επιθεωρητή Δημόσιας Διοίκησης, που εδρεύει στην Αθήνα (Κηφισίας 1-3), ο οποίος παρέστη με: α. τον δικηγόρο Ιωάννη Σχινά (Α.Μ. 19440), που τον διόρισε με πληρεξούσιο και β. την Αικατερίνη Πουλίδου, Πάρεδρο του Νομικού Συμβουλίου του Κράτους,</p>
        <p>κατά των: α) Υπουργού Διοικητικής Μεταρρύθμισης και Ηλεκτρονικής Διακυβέρνησης, ο οποίος παρέστη με τον Θεόδωρο Στριλάκο, Πάρεδρο του Νομικού Συμβουλίου του Κράτους και ο οποίος κατέθεσε δήλωση, σύμφωνα με το άρθρο 26 του ν. 4.509/2017, περί μη εμφανίσεώς του και β) Θ. Ξ.. του Θ..., κατοίκου Θεσσαλονίκης (…….), ο οποίος δεν παρέστη,</p>
        <p>και κατά της υπ’ αριθμ. 414/3.4.2012 απόφασης του Δευτεροβάθμιου Πειθαρχικού Συμβουλίου.</p>
        <p>Η εκδίκαση άρχισε με την ανάγνωση της εκθέσεως του εισηγητή, Συμβούλου Δ. Εμμανουηλίδη.</p>
        <p>Κατόπιν το δικαστήριο άκουσε τους πληρεξούσιους του προσφεύγοντος, οι οποίοι ανέπτυξαν και προφορικά τους προβαλλόμενους λόγους προσφυγής και ζήτησαν να γίνει δεκτή η προσφυγή.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης προσφυγής δεν απαιτείται καταβολή παραβόλου.</p>
        <p>2. Επειδή, με την προσφυγή αυτή ζητείται από τον Γενικό Επιθεωρητή Δημόσιας Διοίκησης η εξαφάνιση της 414/3.4.2012 αποφάσεως του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και Ηλεκτρονικής Διακυβέρνησης, καθ’ ο μέρος με την απόφαση αυτή επιβλήθηκε στον Θ. Ξ..., εκπαιδευτικό, καθηγητή πληροφορικής, για το αναφερόμενο στην απόφαση αυτή πειθαρχικό παράπτωμα της ιδιαίτερα αναξιοπρεπούς για υπάλληλο διαγωγής εκτός υπηρεσίας, η πειθαρχική ποινή της προσωρινής παύσης έξι (6) μηνών με πλήρη στέρηση αποδοχών αντί της της πειθαρχικής ποινής της οριστικής παύσης.</p>
        <p>3. Επειδή, διάδικος στην παρούσα δίκη είναι ο Γενικός Επιθεωρητής Δημόσιας Διοίκησης, ο οποίος άσκησε την κρινόμενη προσφυγή ως όργανο της κρατικής διοίκησης (ΣτΕ 3432/2011 επτ., 1793, 3513/2012, 3274/2014, 2007/2018). Επίσης διάδικοι, κατά των οποίων στρέφεται η προσφυγή, είναι ο Θ. Ξ.., σύμφωνα με το άρθρο 21 παρ. 3 περ. β΄ του π.δ. 18/1989 (Α΄ 8) και ο Υπουργός Διοικητικής Μεταρρύθμισης και Ηλεκτρονικής Διακυβέρνησης, δεδομένου ότι με την κρινόμενη προσφυγή προσβάλλεται πράξη οργάνου του (ΣτΕ 2007/2018, 1793/2012 κ.ά).</p>
        <p>4. Επειδή, νομίμως νομίμως συζητήθηκε η υπόθεση παρά την απουσία του προμνησθέντος υπαλλήλου, δεδομένου ότι, όπως προκύπτει από το με ημερομηνία 26.1.2018 αποδεικτικό επιδόσεως του επιμελητή των Διοικητικών Δικαστηρίων Σ. Π..., νομίμως επιδόθηκε στη σύνοικο μητέρα του υπαλλήλου αυτού αντίγραφο της από 18.12.2017 πράξεως της Προέδρου του Γ΄ Τμήματος του Δικαστηρίου περί ορισμού εισηγητή και δικασίμου της υποθέσεως κατόπιν της 145/2016 αναβλητικής αποφάσεως του Δικαστηρίου, καθώς και αντίγραφο της αποφάσεως αυτής.</p>
        <p>5. Επειδή, όπως έχει κριθεί (ΣτΕ 2350-2354/2017 Ολομ., 2007/2018), κατά τις διατάξεις του ν. 3074/2002 (Α΄ 296), όπως ισχύει, ο Γενικός Επιθεωρητής Δημόσιας Διοίκησης είναι μετακλητός ανώτατος διοικητικός υπάλληλος των εκτός της υπαλληλικής ιεραρχίας θέσεων. Και ναι μεν προβλέπεται στον εν λόγω νόμο συγκεκριμένη χρονικώς θητεία για την οικεία θέση, η θητεία, όμως, αυτή του μετακλητού υπαλλήλου που είναι διαφορετική, εννοιολογικά, από τη συνταγματικά κατοχυρωμένη θητεία υπαλλήλων που καταλαμβάνουν οργανικές θέσεις, δυνάμενη ακόμη και να λήγει πρόωρα (ΣτΕ 1849/2008 Ολομ.), δεν αποκλείεται πολύ περισσότερο, κατά την έννοια των αυτών διατάξεων, ενόψει της μη συνταγματικής κατοχυρώσεώς της, να παρατείνεται ρητά ή σιωπηρά. Ειδικότερα, η σιωπηρή παράταση μπορεί να συνάγεται και από το γεγονός ότι το αρμόδιο για την επιλογή ανώτατο όργανο, δηλαδή το Υπουργικό Συμβούλιο απέχει, προφανώς έχοντας επίγνωση, από την επιλογή νέου προσώπου, εκτιμώντας ότι δεν συντρέχει, προς το παρόν, λόγος μεταβολής. Τούτο, ενόψει και της ανάγκης να μην παραμείνει κενή η θέση, λόγω των σημαντικών αρμοδιοτήτων, μεταξύ των οποίων ιδιαίτερη θέση κατέχει και η αρμοδιότητα ασκήσεως προσφυγής στο Συμβούλιο της Επικρατείας με αίτημα την επιβολή μείζονος πειθαρχικής ποινής σε υπάλληλο που παρανομεί. Η αρμοδιότητα αυτή, υπαγορευόμενη από την ανάγκη συνεχούς εποπτείας της ασκήσεως του προσήκοντος πειθαρχικού ελέγχου σε δημοσίους υπαλλήλους, όχι μόνο δεν επιβάλλει τη στενή ερμηνεία των εν λόγω διατάξεων, αλλά αντιθέτως, αναγόμενη σε μείζονα σκοπό δημοσίου ενδιαφέροντος για κάθε οργανωμένη κοινωνία, όπως είναι η καταπολέμηση φαινομένων κακοδιοικήσεως και διαφθοράς, επιτάσσει, από τη φύση της, την εν προκειμένω ευρεία ερμηνεία της, προκειμένου να μη διακόπτεται για οποιοδήποτε χρονικό διάστημα η άσκησή της. Συνεπώς, ο Γενικός Επιθεωρητής Δημόσιας Διοίκησης, μπορεί νομίμως να ασκεί, και κατά σιωπηρή παράταση της θητείας του, τις αρμοδιότητές του, μεταξύ των οποίων και προσφυγή κατά πειθαρχικών αποφάσεων.</p>
        <p>6. Επειδή, στην προκειμένη περίπτωση, ο Λέανδρος Ρακιντζής, ο οποίος υπογράφει την κρινόμενη προσφυγή, διορίσθηκε στη θέση του Γενικού Επιθεωρητή Δημόσιας Διοίκησης με το από 10.9.2004 προεδρικό διάταγμα (Γ΄ …./2004) και η θητεία του έληξε στις 14.9.2009. Σύμφωνα, όμως, με όσα έγιναν δεκτά ανωτέρω, νομίμως, από την άποψη αυτή, άσκησε την κατατεθείσα στις 6.9.2012 προσφυγή, παρά τη λήξη της θητείας του.</p>
        <p>7. Επειδή, όπως έχει κριθεί (ΣτΕ 2007/2018), ο Γενικός Επιθεωρητής Δημόσιας Διοίκησης απέκτησε το πρώτον δικαίωμα ασκήσεως ενστάσεως καθώς και δικαίωμα ασκήσεως προσφυγής ενώπιον του Συμβουλίου της Επικρατείας και του Διοικητικού Εφετείου κατά όλων των τελεσίδικων πειθαρχικών αποφάσεων σε βάρος μόνιμων υπαλλήλων με τη διάταξη της παρ. 5 του άρθρου 3 του ν. 3613/2007 (Α΄ 263), με την οποία αντικαταστάθηκε η περ. δ΄ της παρ. 2 του άρθρου 1 του ν. 3074/2002 (Α΄ 296). Εν συνεχεία όμως, με το άρθρο δεύτερο του ν. 4057/2012 (Α΄ 54), με το οποίο αντικαταστάθηκαν, μεταξύ άλλων, τα άρθρα 141 και 142 του Υ.Κ., στο πλαίσιο της ριζικής αναμόρφωσης των διατάξεων του Κώδικα Κατάστασης Δημοσίων Πολιτικών Διοικητικών Υπαλλήλων και Υπαλλήλων Ν.Π.Δ.Δ. (ν. 3528/2007, Α΄ 26) που αφορούν στο πειθαρχικό δίκαιο των δημοσίων υπαλλήλων, ο νομοθέτης περιόρισε τόσο την προβλεπόμενη στην περ. δ΄ της παρ. 2 του άρθρου 1 του ν. 3074/2002 δυνατότητα ασκήσεως ενστάσεως εκ μέρους του Γενικού Επιθεωρητή Δημόσιας Διοίκησης, όσο και την προβλεπόμενη στην ίδια διάταξη δυνατότητά του ασκήσεως προσφυγής ενώπιον του Συμβουλίου της Επικρατείας και του Διοικητικού Εφετείου. Ειδικότερα, μετά την έναρξη ισχύος του ν. 4057/2012, ο Γενικός Επιθεωρητής Δημόσιας Διοίκησης μπορούσε να ασκεί ένσταση υπέρ της Διοίκησης ή υπέρ του υπαλλήλου, ενώπιον Πρωτοβαθμίου ή Δευτεροβαθμίου Πειθαρχικού Συμβουλίου, μόνο στις περιπτώσεις που ο ίδιος είχε ασκήσει πειθαρχική δίωξη κατά υπαλλήλου, απαλείφθηκε δε ο περιορισμός αυτός με το άρθρο πρώτο παράγραφος ΣΤ υποπαράγραφος ΣΤ.2 περ. 1 του ν. 4152/2013 (Α΄ 107). Περαιτέρω, υπό την ισχύ του ανωτέρω ν. 4057/2012, ο Γενικός Επιθεωρητής Δημόσιας Διοίκησης δύναται να ασκεί προσφυγή μόνον ενώπιον του Συμβουλίου της Επικρατείας και μόνο κατά των αποφάσεων του Δευτεροβαθμίου Πειθαρχικού Συμβουλίου, με τις οποίες επιβάλλονται οι πειθαρχικές ποινές της προσωρινής παύσης και του υποβιβασμού, ζητώντας τεκμηριωμένα, με βάση συγκεκριμένα στοιχεία του πειθαρχικού φακέλου, την επιβολή της πειθαρχικής ποινής της οριστικής παύσης (άρθρο 142 παρ. 3 Υ.Κ.), ενώ καταργείται, κατά τα λοιπά, η προβλεπόμενη με το άρθρο 3 παρ. 5 του ν. 3613/2007 δυνατότητα ασκήσεως προσφυγής από αυτόν κατά όλων των τελεσίδικων πειθαρχικών αποφάσεων σε βάρος μονίμων υπαλλήλων. Συγκεκριμένα, στην αιτιολογική έκθεση του ν. 4057/2012, κατά το μέρος που αφορά το άρθρο 142 παρ. 3 του Υ.Κ., αναφέρονται τα εξής: «Με την παράγραφο αυτή ενσωματώνεται στις διατάξεις του πειθαρχικού δικαίου των υπαλλήλων που υπάγονται στον Υπαλληλικό Κώδικα, η διάταξη που προβλέπει τη δυνατότητα άσκησης προσφυγής από τον Γενικό Επιθεωρητή Δημόσιας Διοίκησης μόνον κατά των αποφάσεων του Δευτεροβάθμιου Πειθαρχικού Συμβουλίου που επιβάλλουν τις πειθαρχικές ποινές της προσωρινής παύσης και του υποβιβασμού με αίτημα την επιβολή της πειθαρχικής ποινής της οριστικής παύσης. Το αίτημα αυτό πρέπει να στηρίζεται σε συγκεκριμένα αποδεικτικά στοιχεία του πειθαρχικού φακέλου και να μην αποτελεί επανάληψη των αναφερόμενων, στην πειθαρχική αγωγή, παραπτωμάτων. Με τη ρύθμιση αυτή δίνεται η δυνατότητα στον Γενικό Επιθεωρητή Δημόσιας Διοίκησης να ασκεί προσφυγή στο Συμβούλιο της Επικρατείας μόνο για τις πολύ σοβαρές πειθαρχικές υποθέσεις, για τις οποίες έχει επιβληθεί στον υπάλληλο, από το Δευτεροβάθμιο Πειθαρχικό Συμβούλιο, ποινή είτε υποβιβασμού είτε προσωρινής παύσης και εφόσον από τα στοιχεία του φακέλου προκύπτει η δυνατότητα επιβολής σε αυτόν της ποινής της οριστικής παύσης και καταργείται η δυνατότητα άσκησης προσφυγής στις λοιπές περιπτώσεις» (βλ. σελ. 9 αιτιολογικής εκθέσεως). Επομένως, η υπό κρίση προσφυγή, η οποία ασκήθηκε από τον Γενικό Επιθεωρητή Δημόσιας Διοίκησης στις 6.9.2012, δηλαδή υπό την ισχύ του ν. 4057/2012, κατά αποφάσεως του Δευτεροβαθμίου Πειθαρχικού Συμβουλίου, με την οποία επιβλήθηκε ποινή προσωρινής παύσης, ασκείται παραδεκτώς και είναι περαιτέρω εξεταστέα στην ουσία της.</p>
        <p>8. Επειδή, στο άρθρο 106 του Υπαλληλικού Κώδικα (ν. 3528/2007), στον οποίο υπάγονται και οι εκπαιδευτικοί της πρωτοβάθμιας και δευτεροβάθμιας εκπαίδευσης σύμφωνα με τη διάταξη του άρθρου 53 παρ. 2 του ν. 2721/1999 (Α΄ 112) [ΣτΕ 1861/2017, 2842/2016], όπως ίσχυε κατά τον κρίσιμο εν προκειμένω χρόνο της τελέσεως του παραπτώματος πριν από την αντικατάσταση του Μέρους Ε΄ αυτού με τίτλο «Πειθαρχικό Δίκαιο» με το άρθρο δεύτερο του ν. 4057/2012, ορίζεται ότι: «1. Πειθαρχικό παράπτωμα αποτελεί κάθε παράβαση υπαλληλικού καθήκοντος που συντελείται με υπαίτια πράξη ή παράλειψη και μπορεί να καταλογισθεί στον υπάλληλο. 2. Το υπαλληλικό καθήκον προσδιορίζεται τόσο από τις υποχρεώσεις που επιβάλλουν στον υπάλληλο οι κείμενες διατάξεις, οι εντολές και οδηγίες όσο και από τη συμπεριφορά που πρέπει να τηρεί ο υπάλληλος και εκτός της υπηρεσίας ώστε να μη θίγεται το κύρος αυτής. … ». Περαιτέρω, στο άρθρο 109 του ίδιου Κώδικα ορίζεται ότι: «1. Οι πειθαρχικές ποινές που επιβάλλονται στους υπαλλήλους είναι: α) ... στ) η οριστική παύση. 2. Η ποινή της οριστικής παύσης μπορεί να επιβληθεί μόνο για τα ακόλουθα παραπτώματα: α) ... δ) της χαρακτηριστικώς αναξιοπρεπούς ή ανάξιας για υπάλληλο διαγωγή εντός ή εκτός υπηρεσίας. ... ».</p>
        <p>9. Επειδή, από τα στοιχεία του φακέλου προκύπτουν τα εξής: Στο ΕΠ 4/21.1.2010 έγγραφο του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης, το οποίο απευθύνθηκε προς την Περιφερειακή Διεύθυνση Πρωτοβάθμιας και Δευτεροβάθμιας Εκπαίδευσης Κεντρικής Μακεδονίας, αναφέρεται ότι στο πλαίσιο προκαταρκτικής εξέτασης που διατάχθηκε από την Εισαγγελία Πρωτοδικών Αθηνών, η Διεύθυνση Ασφαλείας Θεσσαλονίκης προέβη στις 20.1.2010 σε έρευνα στην οικία του Θ.. Ξ.., από την οποία διαπιστώθηκε, ότι αυτός κατείχε πλήθος αρχείων με υλικό παιδικής πορνογραφίας αποθηκευμένο στον ηλεκτρονικό υπολογιστή του. Ακολούθησε το ΕΠ9/22.1.2010 έγγραφο του Προϊσταμένου του Γραφείου Δευτεροβάθμιας Εκπαίδευσης του Νομού Πιερίας, με το οποίο ανατέθηκε στον Ν. Τ., Διευθυντή του Γενικού Λυκείου Λεπτοκαρυάς, η διενέργεια Ένορκης Διοικητικής Εξέτασης (Ε.Δ.Ε.) για την διερεύνηση της υποθέσεως. Όπως προκύπτει από το με ημερομηνία 18.2.2010 πόρισμα της διενεργηθείσας Ε.Δ.Ε., σύμφωνα με το 7519/3/600-ι/26.1.2010 έγγραφο του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης “σε υπόγειο χώρο της οικείας του Θ. Ξ... βρέθηκε εγκατεστημένος ηλεκτρονικός υπολογιστής, παρέχων μεγάλο πλήθος αρχείων παιδικής πορνογραφίας. Ο ακριβής αριθμός τους δεν ήταν δυνατόν να προσδιοριστεί επακριβώς, λόγω του πεπερασμένου χρόνου της έρευνας, υπερβαίνουν ωστόσο τις τρεις χιλιάδες (3.000) φωτογραφίες και τα εκατό βίντεο, στοιχεία που επιβεβαιώνονται και στην από 20.1.2010 έκθεση ένορκης εξέτασης του μάρτυρα αστυνομικού Μ. Δ..». Με τα δεδομένα αυτά, το πόρισμα της Ε.Δ.Ε. κατέληξε ότι ο καθ' ου η προσφυγή είχε στην κατοχή του αρχεία με υλικό παιδικής πορνογραφίας, γεγονός το οποίο παραδέχθηκε και ο ίδιος, αρνούμενος όμως κάθε γνώση ή υποψία για το περιεχόμενο των αρχείων αυτών, καθώς και οποιαδήποτε χρήση τους, ισχυρισμός, όμως, ο οποίος έρχεται σε αντίθεση με το πλήθος των αρχείων και τη μορφή αποθήκευσής τους. Ακολούθως, με το πόρισμα αυτό διατυπώθηκε η πρόταση να ασκηθεί σε βάρος του Θ. Ξ. πειθαρχική δίωξη για το πειθαρχικό παράπτωμα της χαρακτηριστικώς αναξιοπρεπούς για υπάλληλο διαγωγής εκτός υπηρεσίας κατ’ άρθρο 109 παρ. 2 του Υπαλληλικού Κώδικα. Στη συνέχεια, με το ΕΠ13/2.3.2010 έγγραφο του Προϊσταμένου του Γραφείου Δευτεροβάθμιας Εκπαίδευσης του Νομού Πιερίας ο Θ... Ξ. παραπέμφθηκε ενώπιον του Πειθαρχικού Συμβουλίου για το ανωτέρω πειθαρχικό παράπτωμα, διότι κατείχε αρχεία με υλικό παιδικής πορνογραφίας. Εξάλλου, με το ΕΠ33/1.6.2010 έγγραφο του Διευθυντή Δευτεροβάθμιας Εκπαίδευσης και Προέδρου του Πρωτοβαθμίου Υπηρεσιακού Συμβουλίου Δευτεροβάθμιας Εκπαίδευσης (Π.Υ.Σ.Δ.Ε.) Νομού Πιερίας ο καθ' ου η προσφυγή εκλήθη σε απολογία, υπέβαλε δε το 2/9.6.2010 απολογητικό υπόμνημα και, ακολούθως, το 48/23.6.2010 νεότερο υπόμνημα προς το Π.Υ.Σ.Δ.Ε. Νομού Πιερίας. Με την 23/23.6.2010 απόφαση του Πρωτοβαθμίου Πειθαρχικού Συμβουλίου κρίθηκε ότι ο καθ’ ου η προσφυγή είχε στην κατοχή του αρχεία με υλικό παιδικής πορνογραφίας, τα οποία, σύμφωνα με δειγματοληπτικό έλεγχο του Τμήματος Ηλεκτρονικού Εγκλήματος της Γενικής Αστυνομικής Διεύθυνσης Θεσσαλονίκης, ανέρχονταν σε τουλάχιστον 3.000 φωτογραφίες και 100 βίντεο και η πράξη του αυτή συνιστούσε το πειθαρχικό παράπτωμα της ιδιαίτερα αναξιοπρεπούς για υπάλληλο διαγωγής εκτός υπηρεσίας, ανεξάρτητα από τη χρήση ή μη του υλικού αυτού και για τον λόγο αυτόν του επιβλήθηκε η πειθαρχική ποινή της προσωρινής παύσης έξι (6) μηνών με πλήρη στέρηση των αποδοχών. Κατά της ανωτέρω αποφάσεως, άσκησαν αντίθετες ενστάσεις αφενός ο Υπουργός Δια Βίου Μάθησης και Θρησκευμάτων και ο Γενικός Επιθεωρητής Δημόσιας Διοίκησης, αφετέρου ο καθ' ου η προσφυγή. Επί των ανωτέρω ενστάσεων εκδόθηκε η προσβαλλόμενη απόφαση του Δευτεροβάθμιου Πειθαρχικού Συμβουλίου, με την οποία έγιναν δεκτά τα εξής: «Σε έρευνα που διενήργησε την 20.1.2009, κατόπιν σχετικής εντολής από την Εισαγγελία Αθηνών, το Τμήμα Ηλεκτρονικού Εγκλήματος της Διεύθυνσης Ασφαλείας Θεσσαλονίκης, για την ανακάλυψη του χρήστη ο οποίος την 31.8.2007 και ώρα 00.40.49 μέσω της ΙΡ διεύθυνσης 62.1.163.192 απέκτησε πρόσβαση στην ιστοσελίδα http://www. Freeimagehost.eu, ιστοσελίδα πορνογραφικού περιεχομένου ανηλίκων και το οποίο κατονομάζεται με το υπ. αρ. ΑΠΟΡ/ΝΥ/483 έγγραφο της εταιρίας Forthnet, στην οικία του εγκαλουμένου βρέθηκε, σε υπόγειο χώρο αυτής, εγκατεστημένος ηλεκτρονικός υπολογιστής, ο οποίος περιείχε πλήθος αρχείων παιδικής πορνογραφίας. Ο ακριβής αριθμός δεν ήταν εφικτό να προσδιοριστεί επακριβώς λόγω του πεπερασμένου χρόνου της έρευνας, πλην, κατ΄ εκτίμηση των αρμοδίων οργάνων, υπερέβαιναν τις τρεις χιλιάδες (3.000) και τα εκατό βίντεο, μέρος των οποίων εκτυπώθηκαν παρουσία του εγκαλουμένου ως αποδεικτικό υλικό και υπάρχουν στο φάκελο. Το γεγονός ότι πέραν της εύρεσης αρχείων με περιεχόμενο παιδικής πορνογραφίας στους εξωτερικούς σκληρούς δίσκους, βρέθηκαν τέτοια αρχεία αποθηκευμένα και σε οπτικά μέσα (CD και DVD) και μάλιστα σε αποσυμπιεσμένη μορφή, καθιστά μη πιθανή τη μεταφορά τους σε αυτά χωρίς να έχει γίνει προηγούμενο άνοιγμα και επισκόπησή τους. Η εκούσια μεταφορά αρχείων σε οπτικό μέσο αποθήκευσης με την εκτέλεση διαφορετικού προγράμματος από το αρχικό με το οποίο «κατέβηκε» το αρχείο από το διαδίκτυο, αποδεικνύει επιλογή του εν λόγω αρχείου μεταξύ άλλων, καθώς και ο μεγάλος αριθμός τέτοιων αρχείων αποκλείει την τυχαία περαιτέρω αποθήκευση και μάλιστα από άτομο εξειδικευμένο στην πληροφορική». Περαιτέρω, με την προσβαλλόμενη πειθαρχική απόφαση κρίθηκε ότι ο καθ' ου η προσφυγή, ως καθηγητής πληροφορικής, όφειλε να ερευνήσει, ακόμη κι αν δεν γνώριζε το περιεχόμενο των αρχείων που αποθήκευε στον ηλεκτρονικό του υπολογιστή και, επομένως, ο ως άνω εκπαιδευτικός δεν επέδειξε την επιβεβλημένη συμπεριφορά που πρέπει να τηρεί ο υπάλληλος εκτός υπηρεσίας, ώστε να μη θίγεται το κύρος του και να είναι άξιος κοινής εμπιστοσύνης στην κοινωνία και στην εκπαιδευτική κοινότητα προκειμένου να ασκεί έργο και ρόλο παιδαγωγού. Περαιτέρω, κρίθηκε ότι ο Θ.. Ξ.. δεν επέδειξε την προσήκουσα προσοχή και περίσκεψη με τις ανωτέρω ενέργειες και παραλείψεις του με αποτέλεσμα να προκαλέσει δημόσιο σκάνδαλο με δημοσιεύματα στον τύπο και να θιγεί εξ αυτού σοβαρά το κύρος των εκπαιδευτικών. Τέλος, με την προσβαλλόμενη απόφαση κρίθηκε ότι οι ανωτέρω ενέργειες και παραλείψεις του καθ' ου η προσφυγή, αν και συνιστούν το πειθαρχικό παράπτωμα της χαρακτηριστικώς αναξιοπρεπούς ή ανάξιας για υπάλληλο, και μάλιστα εκπαιδευτικό, διαγωγής, η εντός υπηρεσίας συμπεριφορά του, όμως, σύμφωνα με τις καταθέσεις συναδέλφων του, υπήρξε άψογη, καθώς και η εκτέλεση των υπηρεσιακών του καθηκόντων, γεγονότα που αποτελούν ελαφρυντικά, τα οποία πρέπει να συνεκτιμηθούν για τον προσδιορισμό και την επιμέτρηση της πειθαρχικής ποινής. Με τα δεδομένα αυτά, το Δευτεροβάθμιο Πειθαρχικό Συμβούλιο έκρινε ότι ο καθ' ου η προσφυγή είναι ένοχος για το πειθαρχικό παράπτωμα που του είχε καταλογιστεί και, αφού έλαβε υπόψη το γεγονός ότι δεν αποδείχθηκε διακίνηση του πορνογραφικού υλικού, τις βεβαιώσεις των προϊσταμένων εκπαιδευτικών οργάνων, στις οποίες ο καθ' ου η προσφυγή περιγράφεται ως εκπαιδευτικός με προσόντα και δραστηριότητες που αξιολογούνται θετικά, καθώς και τη σύνδεση των πραγματικών περιστατικών του πειθαρχικού παραπτώματος με τεχνικά ζητήματα τα οποία δεν απαντήθηκαν επισήμως, καθώς και την εκκρεμή ποινική δίκη, επέβαλε σε αυτόν την πειθαρχική ποινή της προσωρινής παύσης έξι (6) μηνών με πλήρη στέρηση των αποδοχών του. Κατά της αποφάσεως αυτής του Δευτεροβαθμίου Πειθαρχικού Συμβουλίου άσκησαν προσφυγή τόσο ο Γενικός Επιθεωρητής Δημόσιας Διοίκησης όσο και ο Θ.. Ξ..., του οποίου όμως η προσφυγή απορρίφθηκε ως απαράδεκτη με την 146/2016 απόφαση του Συμβουλίου της Επικρατείας λόγω ελλείψεως νομιμοποιήσεως, κατ' άρθρο 27 του π.δ. 18/1989, όπως ισχύει. Εξάλλου, μετά την έκδοση της προσβαλλόμενης πειθαρχικής αποφάσεως, ο καθ' ου η προσφυγή τέθηκε σε αυτοδίκαιη αργία με την Φ277/305/ΕΠ658/30.8.2012 απόφαση του Υπουργού Παιδείας και Θρησκευμάτων, Πολιτισμού και Αθλητισμού. Ακολούθως, όπως προκύπτει από την ΕΠ2/9.1.2013 διαπιστωτική πράξη του Διευθυντή Δευτεροβάθμιας Εκπαίδευσης Ν. Πιερίας, η επιβληθείσα πειθαρχική ποινή εκτελέσθηκε, δυνάμει, όμως, της Φ277/339/95057/Δ2/16.7.2013 διαπιστωτικής πράξεως του Υφυπουργού Παιδείας και Θρησκευμάτων, ο καθ' ου η προσφυγή συνέχισε να τελεί σε αργία. Περαιτέρω, με την 282/2014 απόφαση του Τριμελούς Εφετείου Κακουργημάτων Θεσσαλονίκης ο καθ' ου η προσφυγή κρίθηκε ένοχος της πράξεως της κατοχής υλικού παιδικής πορνογραφίας, η παραγωγή του οποίου συνδέεται με την χρησιμοποίηση ανηλίκων που δεν έχουν συμπληρώσει το 15ο έτος της ηλικίας τους. Ειδικότερα, με την ανωτέρω ποινική απόφαση κρίθηκε ότι με τη χρήση συστήματος ηλεκτρονικού υπολογιστή και τη σύνδεση αυτού στο διαδίκτυο, μέσω της ΙΡ διεύθυνσης 62.1.163.192 [ο καθ' ου η προσφυγή] κατείχε υλικό παιδικής πορνογραφίας κατά την έννοια του νόμου, ήτοι πολλαπλές αναπαραστάσεις και αποτυπώσεις σε ηλεκτρονικούς και υλικούς φορείς του σώματος ανηλίκων κατά τρόπο που αποσκοπεί στη γενετήσια διέγερση, καθώς και ασελγών πράξεων που διενεργούνται από και με ανηλίκους εν γνώσει του ότι η παραγωγή του συγκεκριμένου υλικού παιδικής πορνογραφίας συνδέεται με την χρησιμοποίηση ανηλίκων που δεν είχαν συμπληρώσει το δέκατο πέμπτο (15ο) έτος της ηλικίας τους. Συγκεκριμένα στη Θεσσαλονίκη και στην οικία του κατείχε υπό τη φυσική του εξουσίαση και δυνάμενος κατά τη βούλησή του να διαθέτει πραγματικά απροσδιόριστο αριθμό φωτογραφιών και βίντεο, αλλά πάντως τουλάχιστον 3.000 φωτογραφίες και 100 βίντεο που αποτυπώνουν το σώμα ανηλίκων κατά τρόπο που αποσκοπεί στη γενετήσια διέγερση, καθώς και ασελγείς πράξεις διενεργούμενες από και με ανηλίκους, ήτοι πρόσωπα που δεν έχουν συμπληρώσει το δέκατο πέμπτο (15ο) έτος της ηλικίας τους, γεγονός που ευθέως συνάγεται από τα χαρακτηριστικά του προσώπου και του σώματος αυτών, μέρος δε των ως άνω αρχείων που δειγματοληπτικά εκτυπώθηκε από τους διενεργήσαντες την έρευνα της κατοικίας του αστυνομικούς περιλαμβάνει καρέ από βίντεο, η δε παραγωγή του συγκεκριμένου υλικού παιδικής πορνογραφίας συνδέεται με την χρησιμοποίηση ανηλίκων που δεν είχαν συμπληρώσει το δεκατοπέμπτο (15ο) έτος της ηλικίας τους. Με τα δεδομένα αυτά, το ανωτέρω ποινικό δικαστήριο επέβαλε στον καθ' ου η προσφυγή ποινή φυλακίσεως τεσσάρων (4) ετών. Το Πενταμελές Εφετείο Κακουργημάτων Θεσσαλονίκης με την 486/2018 απόφασή του, επιλαμβανόμενο εφέσεως του Θ.. Ξ.. κατά της ανωτέρω αποφάσεως του Τριμελούς Εφετείου Κακουργημάτων Θεσσαλονίκης, τον έκρινε ένοχο για το ίδιο ως άνω αδίκημα και του επέβαλε ποινή φυλακίσεως τριών (3) ετών με αναστολή για τρία (3) έτη (σχετ. το από 1.10.2018 υπηρεσιακό απόσπασμα της Γραμματείας του Εφετείου Θεσσαλονίκης).</p>
        <p>10. Επειδή, ο Γενικός Επιθεωρητής Δημόσιας Διοίκησης με την υπό κρίση προσφυγή προβάλλει ότι το Δευτεροβάθμιο Πειθαρχικό Συμβούλιο έσφαλε κατά την εκτίμηση των πραγματικών περιστατικών της υποθέσεως, διότι η μη απόδειξη της διακινήσεως του πορνογραφικού υλικού δεν επηρεάζει τον ποινικώς κολάσιμο χαρακτήρα της πράξεως για την απόκτηση και κατοχή του επίμαχου υλικού και δεν μειώνει την απαξία της πράξεως αυτής. Επίσης, προβάλλει ότι ο καθ' ου η προσφυγή, ως καθηγητής πληροφορικής, γνώριζε σε τι συνίστατο η λήψη και επεξεργασία του υλικού αυτού, ενώ οι θετικές αξιολογήσεις των συναδέλφων και προϊσταμένων του δεν αρκούν για να υποβαθμίσουν τον χαρακτήρα της αποδιδόμενης σε αυτόν συμπεριφοράς.</p>
        <p>11. Επειδή, το Συμβούλιο της Επικρατείας, κατά την εκδίκαση της υπαλληλικής προσφυγής του άρθρου 103 παρ. 4 του Συντάγματος, εξετάζει την υπόθεση κατά το νόμο και την ουσία δυνάμενο, ήτοι προβαίνει σε ιδία διαπίστωση των πραγματικών περιστατικών, στον ορθό νομικό χαρακτηρισμό των πράξεων που αποδίδονται στον πειθαρχικώς διωκόμενο, ως πειθαρχικών παραπτωμάτων και στην υπαγωγή τους στον προσήκοντα κανόνα δικαίου. Περαιτέρω, εκφέρει δική του ουσιαστική κρίση σχετικά με την τέλεση των πειθαρχικών παραπτωμάτων και την σοβαρότητά τους ενόψει και των συνθηκών υπό τις οποίες τελέσθηκαν, καθώς και σχετικά με την επιμέτρηση της πειθαρχικής ποινής κατ' εκτίμηση όλων των στοιχείων του φακέλου της πειθαρχικής υποθέσεως, λαμβάνοντας υπόψη την εν γένει υπηρεσιακή κατάσταση του υπαλλήλου καθ' όλη τη σταδιοδρομία του (ΣτΕ 640, 472, 256/2018 κ.ά.). Συνεπώς, είναι απορριπτέοι ως αλυσιτελείς οι λόγοι της προσφυγής περί εσφαλμένης εκτιμήσεως των πραγματικών περιστατικών της υποθέσεως καθώς και ότι, κατά την επιμέτρηση της πειθαρχικής ποινής, ελήφθησαν υπόψη από το Πειθαρχικό Συμβούλιο ελαφρυντικές περιστάσεις, ειδικότερα δε η γενική και προηγούμενη καλή υπηρεσιακή εικόνα του καθ' ου η προσφυγή ως υπαλλήλου.</p>
        <p>12. Επειδή, με τα ανωτέρω δεδομένα, το Δικαστήριο, λαμβάνοντας υπόψη και συνεκτιμώντας όλα τα στοιχεία του φακέλου της υποθέσεως, μεταξύ των οποίων ιδιαιτέρως τις 282/2014 και 486/2018 αποφάσεις του Τριμελούς και Πενταμελούς Εφετείου Κακουργημάτων αντίστοιχα, καθώς και ότι κατά τη διενέργεια έρευνας του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης στην οικία του καθ' ου η προσφυγή στις 20.1.2010, διαπιστώθηκε ότι αυτός κατείχε πλήθος αρχείων με υλικό παιδικής πορνογραφίας αποθηκευμένο στον ηλεκτρονικό υπολογιστή του καθώς και σε ψηφιακούς δίσκους (CD) και σε ψηφιακούς πολυμορφικούς δίσκους (DVD), ο αριθμός των οποίων δεν προσδιορίστηκε επακριβώς, αλλά υπερέβαιναν τις τρεις χιλιάδες (3.000) φωτογραφίες και τα εκατό (100) βίντεο, ενώ με το α.π. 7519/3/600-ιβ/11.2.2010 έγγραφό της η ίδια ως άνω Υπηρεσία βεβαίωσε ότι τα επίμαχα αρχεία (φωτογραφίες και βίντεο) που αφορούσαν παιδική πορνογραφία ήταν αποθηκευμένα σε CD και DVD σε μη συμπιεσμένη μορφή, γεγονός από το οποίο προκύπτει ότι ο καθ' ου η προσφυγή, ως καθηγητής πληροφορικής, είχε την ευχέρεια να ελέγχει το περιεχόμενο των αρχείων, τα οποία επεξεργαζόταν και προέβη σε προηγούμενη επισκόπησή τους και επιλογή να αποθηκευτούν στα ανωτέρω οπτικά μέσα, κρίνει ότι ο καθ' ου η προσφυγή υπέπεσε στο πειθαρχικό παράπτωμα της χαρακτηριστικώς αναξιοπρεπούς ή ανάξιας για υπάλληλο διαγωγής εντός υπηρεσίας (άρθρο 109 παρ. 2 περ. δ΄ του Υ.Κ.). Περαιτέρω, το Δικαστήριο, λαμβάνοντας υπόψη και συνεκτιμώντας το είδος και τη βαρύτητα του ανωτέρω παραπτώματος, τις ειδικότερες συνθήκες τελέσεώς του, τον βαθμό υπαιτιότητας του καθ' ου η προσφυγή, την ιδιότητά του ως εκπαιδευτικού, καθηγητή πληροφορικής, κρίνει ότι, παρά τη γενική προηγούμενη καλή υπηρεσιακή του εικόνα, προσήκει η επιβολή σε αυτόν της πειθαρχικής ποινής της οριστικής παύσης.</p>
        <p>13. Επειδή, ενόψει των ανωτέρω, πρέπει να γίνει δεκτή η προσφυγή του Γενικού Επιθεωρητή Δημόσιας Διοίκησης, να εξαφανισθεί η 414/3.4.2012 απόφαση του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και Ηλεκτρονικής Διακυβέρνησης, με την οποία επιβλήθηκε στον Θ.. Ξ... η πειθαρχική ποινή της προσωρινής παύσης έξι (6) μηνών με πλήρη στέρηση αποδοχών, και να επιβληθεί σε αυτόν η πειθαρχική ποινή της οριστικής παύσης.</p>
        <p>14. Επειδή, το Δικαστήριο, εκτιμώντας τις περιστάσεις, κρίνει ότι δεν πρέπει να επιβληθεί δικαστική δαπάνη.</p>
        <p>Δ ι ά τ α ύ τ α</p>
        <p>Δέχεται την προσφυγή.</p>
        <p>Εξαφανίζει την 414/3.4.2012 απόφαση του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και</p>
        <p>Ηλεκτρονικής Διακυβέρνησης.</p>
        <p>Επιβάλλει στον Θ. Ξ.. την πειθαρχική ποινή της οριστικής παύσης.</p>
        <p>Η διάσκεψη έγινε στην Αθήνα στις 30 Οκτωβρίου 2018</p>
        <p>Ο Προεδρεύων ΑντιπρόεδροςΟ Γραμματέας</p>
        <p>Δ. ΣκαλτσούνηςΝ. Βασιλόπουλος</p>
        <p>και η απόφαση δημοσιεύθηκε σε δημόσια συνεδρίαση της 31ης Δεκεμβρίου 2018.</p>
        <p>Ο Προεδρεύων ΑντιπρόεδροςΗ Γραμματέας του Γ´ Τμήματος</p>
        <p>Δ. ΣκαλτσούνηςΔ. Τετράδη</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης προσφυγής δεν απαιτείται καταβολή παραβόλου.</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την προσφυγή αυτή ζητείται από τον Γενικό Επιθεωρητή Δημόσιας Διοίκησης η εξαφάνιση της 414/3.4.2012 αποφάσεως του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και Ηλεκτρονικής Διακυβέρνησης, καθ’ ο μέρος με την απόφαση αυτή επιβλήθηκε στον Θ. Ξ..., εκπαιδευτικό, καθηγητή πληροφορικής, για το αναφερόμενο στην απόφαση αυτή πειθαρχικό παράπτωμα της ιδιαίτερα αναξιοπρεπούς για υπάλληλο διαγωγής εκτός υπηρεσίας, η πειθαρχική ποινή της προσωρινής παύσης έξι (6) μηνών με πλήρη στέρηση αποδοχών αντί της της πειθαρχικής ποινής της οριστικής παύσης.</p>
          </item>
          <item eId="motivation_list_1__item_3">
            <num>3.</num>
            <p>Επειδή, διάδικος στην παρούσα δίκη είναι ο Γενικός Επιθεωρητής Δημόσιας Διοίκησης, ο οποίος άσκησε την κρινόμενη προσφυγή ως όργανο της κρατικής διοίκησης (ΣτΕ <ref href="/akn/gr/judgment/COS/2011/3432/!main">3432/2011</ref> επτ., <ref href="/akn/gr/judgment/COS/2012/1793/!main">1793,</ref><ref href="/akn/gr/judgment/COS/2012/3513/!main">3513/2012</ref>, <ref href="/akn/gr/judgment/COS/2014/3274/!main">3274/2014</ref>, <ref href="/akn/gr/judgment/COS/2018/2007/!main">2007/2018</ref>). Επίσης διάδικοι, κατά των οποίων στρέφεται η προσφυγή, είναι ο Θ. Ξ.., σύμφωνα με το <ref href="/akn/gr/act/presidentialDecree/1989/18/!main#art_21__par_3">άρθρο 21 παρ. 3 περ. β΄ του π.δ. 18/1989</ref> (Α΄ 8) και ο Υπουργός Διοικητικής Μεταρρύθμισης και Ηλεκτρονικής Διακυβέρνησης, δεδομένου ότι με την κρινόμενη προσφυγή προσβάλλεται πράξη οργάνου του (ΣτΕ <ref href="/akn/gr/judgment/COS/2018/2007/!main">2007/2018</ref>, <ref href="/akn/gr/judgment/COS/2012/1793/!main">1793/2012</ref> κ.ά).</p>
          </item>
          <item eId="motivation_list_1__item_4">
            <num>4.</num>
            <p>Επειδή, νομίμως νομίμως συζητήθηκε η υπόθεση παρά την απουσία του προμνησθέντος υπαλλήλου, δεδομένου ότι, όπως προκύπτει από το με ημερομηνία 26.1.2018 αποδεικτικό επιδόσεως του επιμελητή των Διοικητικών Δικαστηρίων Σ. Π..., νομίμως επιδόθηκε στη σύνοικο μητέρα του υπαλλήλου αυτού αντίγραφο της από 18.12.2017 πράξεως της Προέδρου του Γ΄ Τμήματος του Δικαστηρίου περί ορισμού εισηγητή και δικασίμου της υποθέσεως κατόπιν της 145/2016 αναβλητικής αποφάσεως του Δικαστηρίου, καθώς και αντίγραφο της αποφάσεως αυτής.</p>
          </item>
          <item eId="motivation_list_1__item_5">
            <num>5.</num>
            <p>Επειδή, όπως έχει κριθεί (ΣτΕ <ref href="/akn/gr/judgment/COS/2017/2350/!main">2350-</ref><ref href="/akn/gr/judgment/COS/2017/2354/!main">2354/2017</ref> Ολομ., <ref href="/akn/gr/judgment/COS/2018/2007/!main">2007/2018</ref>), κατά τις διατάξεις του <ref href="/akn/gr/act/law/2002/3074/!main">ν. 3074/2002</ref> (Α΄ 296), όπως ισχύει, ο Γενικός Επιθεωρητής Δημόσιας Διοίκησης είναι μετακλητός ανώτατος διοικητικός υπάλληλος των εκτός της υπαλληλικής ιεραρχίας θέσεων. Και ναι μεν προβλέπεται στον εν λόγω νόμο συγκεκριμένη χρονικώς θητεία για την οικεία θέση, η θητεία, όμως, αυτή του μετακλητού υπαλλήλου που είναι διαφορετική, εννοιολογικά, από τη συνταγματικά κατοχυρωμένη θητεία υπαλλήλων που καταλαμβάνουν οργανικές θέσεις, δυνάμενη ακόμη και να λήγει πρόωρα (<ref href="/akn/gr/judgment/COS/2008/1849/!main">ΣτΕ 1849/2008</ref> Ολομ.), δεν αποκλείεται πολύ περισσότερο, κατά την έννοια των αυτών διατάξεων, ενόψει της μη συνταγματικής κατοχυρώσεώς της, να παρατείνεται ρητά ή σιωπηρά. Ειδικότερα, η σιωπηρή παράταση μπορεί να συνάγεται και από το γεγονός ότι το αρμόδιο για την επιλογή ανώτατο όργανο, δηλαδή το Υπουργικό Συμβούλιο απέχει, προφανώς έχοντας επίγνωση, από την επιλογή νέου προσώπου, εκτιμώντας ότι δεν συντρέχει, προς το παρόν, λόγος μεταβολής. Τούτο, ενόψει και της ανάγκης να μην παραμείνει κενή η θέση, λόγω των σημαντικών αρμοδιοτήτων, μεταξύ των οποίων ιδιαίτερη θέση κατέχει και η αρμοδιότητα ασκήσεως προσφυγής στο Συμβούλιο της Επικρατείας με αίτημα την επιβολή μείζονος πειθαρχικής ποινής σε υπάλληλο που παρανομεί. Η αρμοδιότητα αυτή, υπαγορευόμενη από την ανάγκη συνεχούς εποπτείας της ασκήσεως του προσήκοντος πειθαρχικού ελέγχου σε δημοσίους υπαλλήλους, όχι μόνο δεν επιβάλλει τη στενή ερμηνεία των εν λόγω διατάξεων, αλλά αντιθέτως, αναγόμενη σε μείζονα σκοπό δημοσίου ενδιαφέροντος για κάθε οργανωμένη κοινωνία, όπως είναι η καταπολέμηση φαινομένων κακοδιοικήσεως και διαφθοράς, επιτάσσει, από τη φύση της, την εν προκειμένω ευρεία ερμηνεία της, προκειμένου να μη διακόπτεται για οποιοδήποτε χρονικό διάστημα η άσκησή της. Συνεπώς, ο Γενικός Επιθεωρητής Δημόσιας Διοίκησης, μπορεί νομίμως να ασκεί, και κατά σιωπηρή παράταση της θητείας του, τις αρμοδιότητές του, μεταξύ των οποίων και προσφυγή κατά πειθαρχικών αποφάσεων.</p>
          </item>
          <item eId="motivation_list_1__item_6">
            <num>6.</num>
            <p>Επειδή, στην προκειμένη περίπτωση, ο Λέανδρος Ρακιντζής, ο οποίος υπογράφει την κρινόμενη προσφυγή, διορίσθηκε στη θέση του Γενικού Επιθεωρητή Δημόσιας Διοίκησης με το από 10.9.2004 προεδρικό διάταγμα (Γ΄ …./2004) και η θητεία του έληξε στις 14.9.2009. Σύμφωνα, όμως, με όσα έγιναν δεκτά ανωτέρω, νομίμως, από την άποψη αυτή, άσκησε την κατατεθείσα στις 6.9.2012 προσφυγή, παρά τη λήξη της θητείας του.</p>
          </item>
          <item eId="motivation_list_1__item_7">
            <num>7.</num>
            <p>Επειδή, όπως έχει κριθεί (<ref href="/akn/gr/judgment/COS/2018/2007/!main">ΣτΕ 2007/2018</ref>), ο Γενικός Επιθεωρητής Δημόσιας Διοίκησης απέκτησε το πρώτον δικαίωμα ασκήσεως ενστάσεως καθώς και δικαίωμα ασκήσεως προσφυγής ενώπιον του Συμβουλίου της Επικρατείας και του Διοικητικού Εφετείου κατά όλων των τελεσίδικων πειθαρχικών αποφάσεων σε βάρος μόνιμων υπαλλήλων με τη διάταξη της <ref href="/akn/gr/act/law/2007/3613/!main#art_3__par_5">παρ. 5 του άρθρου 3 του ν. 3613/2007</ref> (Α΄ 263), με την οποία αντικαταστάθηκε η <ref href="/akn/gr/act/law/2002/3074/!main#art_1__par_2">περ. δ΄ της παρ. 2 του άρθρου 1 του ν. 3074/2002</ref> (Α΄ 296). Εν συνεχεία όμως, με το <ref href="/akn/gr/act/law/2012/4057/!main#art_2">άρθρο δεύτερο του ν. 4057/2012</ref> (Α΄ 54), με το οποίο αντικαταστάθηκαν, μεταξύ άλλων, τα άρθρα 141 και 142 του Υ.Κ., στο πλαίσιο της ριζικής αναμόρφωσης των διατάξεων του Κώδικα Κατάστασης Δημοσίων Πολιτικών Διοικητικών Υπαλλήλων και Υπαλλήλων Ν.Π.Δ.Δ. (<ref href="/akn/gr/act/law/2007/3528/!main">ν. 3528/2007</ref>, Α΄ 26) που αφορούν στο πειθαρχικό δίκαιο των δημοσίων υπαλλήλων, ο νομοθέτης περιόρισε τόσο την προβλεπόμενη στην <ref href="/akn/gr/act/law/2002/3074/!main#art_1__par_2">περ. δ΄ της παρ. 2 του άρθρου 1 του ν. 3074/2002</ref> δυνατότητα ασκήσεως ενστάσεως εκ μέρους του Γενικού Επιθεωρητή Δημόσιας Διοίκησης, όσο και την προβλεπόμενη στην ίδια διάταξη δυνατότητά του ασκήσεως προσφυγής ενώπιον του Συμβουλίου της Επικρατείας και του Διοικητικού Εφετείου. Ειδικότερα, μετά την έναρξη ισχύος του <ref href="/akn/gr/act/law/2012/4057/!main">ν. 4057/2012</ref>, ο Γενικός Επιθεωρητής Δημόσιας Διοίκησης μπορούσε να ασκεί ένσταση υπέρ της Διοίκησης ή υπέρ του υπαλλήλου, ενώπιον Πρωτοβαθμίου ή Δευτεροβαθμίου Πειθαρχικού Συμβουλίου, μόνο στις περιπτώσεις που ο ίδιος είχε ασκήσει πειθαρχική δίωξη κατά υπαλλήλου, απαλείφθηκε δε ο περιορισμός αυτός με το άρθρο πρώτο παράγραφος ΣΤ υποπαράγραφος ΣΤ.2 <ref href="/akn/gr/act/law/2013/4152/!main">περ. 1 του ν. 4152/2013</ref> (Α΄ 107). Περαιτέρω, υπό την ισχύ του ανωτέρω <ref href="/akn/gr/act/law/2012/4057/!main">ν. 4057/2012</ref>, ο Γενικός Επιθεωρητής Δημόσιας Διοίκησης δύναται να ασκεί προσφυγή μόνον ενώπιον του Συμβουλίου της Επικρατείας και μόνο κατά των αποφάσεων του Δευτεροβαθμίου Πειθαρχικού Συμβουλίου, με τις οποίες επιβάλλονται οι πειθαρχικές ποινές της προσωρινής παύσης και του υποβιβασμού, ζητώντας τεκμηριωμένα, με βάση συγκεκριμένα στοιχεία του πειθαρχικού φακέλου, την επιβολή της πειθαρχικής ποινής της οριστικής παύσης (άρθρο 142 παρ. <ref href="/akn/gr/act/law/2007/3528/!main">3 Υ.Κ.</ref>), ενώ καταργείται, κατά τα λοιπά, η προβλεπόμενη με το <ref href="/akn/gr/act/law/2007/3613/!main#art_3__par_5">άρθρο 3 παρ. 5 του ν. 3613/2007</ref> δυνατότητα ασκήσεως προσφυγής από αυτόν κατά όλων των τελεσίδικων πειθαρχικών αποφάσεων σε βάρος μονίμων υπαλλήλων. Συγκεκριμένα, στην αιτιολογική έκθεση του <ref href="/akn/gr/act/law/2012/4057/!main">ν. 4057/2012</ref>, κατά το μέρος που αφορά το άρθρο 142 παρ. 3 του Υ.Κ., αναφέρονται τα εξής: «Με την παράγραφο αυτή ενσωματώνεται στις διατάξεις του πειθαρχικού δικαίου των υπαλλήλων που υπάγονται στον <ref href="/akn/gr/act/law/2007/3528/!main">Υπαλληλικό Κώδικα</ref>, η διάταξη που προβλέπει τη δυνατότητα άσκησης προσφυγής από τον Γενικό Επιθεωρητή Δημόσιας Διοίκησης μόνον κατά των αποφάσεων του Δευτεροβάθμιου Πειθαρχικού Συμβουλίου που επιβάλλουν τις πειθαρχικές ποινές της προσωρινής παύσης και του υποβιβασμού με αίτημα την επιβολή της πειθαρχικής ποινής της οριστικής παύσης. Το αίτημα αυτό πρέπει να στηρίζεται σε συγκεκριμένα αποδεικτικά στοιχεία του πειθαρχικού φακέλου και να μην αποτελεί επανάληψη των αναφερόμενων, στην πειθαρχική αγωγή, παραπτωμάτων. Με τη ρύθμιση αυτή δίνεται η δυνατότητα στον Γενικό Επιθεωρητή Δημόσιας Διοίκησης να ασκεί προσφυγή στο Συμβούλιο της Επικρατείας μόνο για τις πολύ σοβαρές πειθαρχικές υποθέσεις, για τις οποίες έχει επιβληθεί στον υπάλληλο, από το Δευτεροβάθμιο Πειθαρχικό Συμβούλιο, ποινή είτε υποβιβασμού είτε προσωρινής παύσης και εφόσον από τα στοιχεία του φακέλου προκύπτει η δυνατότητα επιβολής σε αυτόν της ποινής της οριστικής παύσης και καταργείται η δυνατότητα άσκησης προσφυγής στις λοιπές περιπτώσεις» (βλ. σελ. 9 αιτιολογικής εκθέσεως). Επομένως, η υπό κρίση προσφυγή, η οποία ασκήθηκε από τον Γενικό Επιθεωρητή Δημόσιας Διοίκησης στις 6.9.2012, δηλαδή υπό την ισχύ του <ref href="/akn/gr/act/law/2012/4057/!main">ν. 4057/2012</ref>, κατά αποφάσεως του Δευτεροβαθμίου Πειθαρχικού Συμβουλίου, με την οποία επιβλήθηκε ποινή προσωρινής παύσης, ασκείται παραδεκτώς και είναι περαιτέρω εξεταστέα στην ουσία της.</p>
          </item>
          <item eId="motivation_list_1__item_8">
            <num>8.</num>
            <p>Επειδή, στο <ref href="/akn/gr/act/law/2007/3528/!main#art_106">άρθρο 106 του Υπαλληλικού Κώδικα</ref> (<ref href="/akn/gr/act/law/2007/3528/!main">ν. 3528/2007</ref>), στον οποίο υπάγονται και οι εκπαιδευτικοί της πρωτοβάθμιας και δευτεροβάθμιας εκπαίδευσης σύμφωνα με τη διάταξη του <ref href="/akn/gr/act/law/1999/2721/!main#art_53__par_2">άρθρου 53 παρ. 2 του ν. 2721/1999</ref> (Α΄ 112) [ΣτΕ <ref href="/akn/gr/judgment/COS/2017/1861/!main">1861/2017</ref>, <ref href="/akn/gr/judgment/COS/2016/2842/!main">2842/2016</ref>], όπως ίσχυε κατά τον κρίσιμο εν προκειμένω χρόνο της τελέσεως του παραπτώματος πριν από την αντικατάσταση του Μέρους Ε΄ αυτού με τίτλο «Πειθαρχικό Δίκαιο» με το <ref href="/akn/gr/act/law/2012/4057/!main#art_2">άρθρο δεύτερο του ν. 4057/2012</ref>, ορίζεται ότι: «1. Πειθαρχικό παράπτωμα αποτελεί κάθε παράβαση υπαλληλικού καθήκοντος που συντελείται με υπαίτια πράξη ή παράλειψη και μπορεί να καταλογισθεί στον υπάλληλο. 2. Το υπαλληλικό καθήκον προσδιορίζεται τόσο από τις υποχρεώσεις που επιβάλλουν στον υπάλληλο οι κείμενες διατάξεις, οι εντολές και οδηγίες όσο και από τη συμπεριφορά που πρέπει να τηρεί ο υπάλληλος και εκτός της υπηρεσίας ώστε να μη θίγεται το κύρος αυτής. … ». Περαιτέρω, στο άρθρο 109 του ίδιου Κώδικα ορίζεται ότι: «1. Οι πειθαρχικές ποινές που επιβάλλονται στους υπαλλήλους είναι: α) ... στ) η οριστική παύση. 2. Η ποινή της οριστικής παύσης μπορεί να επιβληθεί μόνο για τα ακόλουθα παραπτώματα: α) ... δ) της χαρακτηριστικώς αναξιοπρεπούς ή ανάξιας για υπάλληλο διαγωγή εντός ή εκτός υπηρεσίας. ... ».</p>
          </item>
          <item eId="motivation_list_1__item_9">
            <num>9.</num>
            <p>Επειδή, από τα στοιχεία του φακέλου προκύπτουν τα εξής: Στο ΕΠ 4/21.1.2010 έγγραφο του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης, το οποίο απευθύνθηκε προς την Περιφερειακή Διεύθυνση Πρωτοβάθμιας και Δευτεροβάθμιας Εκπαίδευσης Κεντρικής Μακεδονίας, αναφέρεται ότι στο πλαίσιο προκαταρκτικής εξέτασης που διατάχθηκε από την Εισαγγελία Πρωτοδικών Αθηνών, η Διεύθυνση Ασφαλείας Θεσσαλονίκης προέβη στις 20.1.2010 σε έρευνα στην οικία του Θ.. Ξ.., από την οποία διαπιστώθηκε, ότι αυτός κατείχε πλήθος αρχείων με υλικό παιδικής πορνογραφίας αποθηκευμένο στον ηλεκτρονικό υπολογιστή του. Ακολούθησε το ΕΠ9/22.1.2010 έγγραφο του Προϊσταμένου του Γραφείου Δευτεροβάθμιας Εκπαίδευσης του Νομού Πιερίας, με το οποίο ανατέθηκε στον Ν. Τ., Διευθυντή του Γενικού Λυκείου Λεπτοκαρυάς, η διενέργεια Ένορκης Διοικητικής Εξέτασης (Ε.Δ.Ε.) για την διερεύνηση της υποθέσεως. Όπως προκύπτει από το με ημερομηνία 18.2.2010 πόρισμα της διενεργηθείσας Ε.Δ.Ε., σύμφωνα με το 7519/3/600-ι/26.1.2010 έγγραφο του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης “σε υπόγειο χώρο της οικείας του Θ. Ξ... βρέθηκε εγκατεστημένος ηλεκτρονικός υπολογιστής, παρέχων μεγάλο πλήθος αρχείων παιδικής πορνογραφίας. Ο ακριβής αριθμός τους δεν ήταν δυνατόν να προσδιοριστεί επακριβώς, λόγω του πεπερασμένου χρόνου της έρευνας, υπερβαίνουν ωστόσο τις τρεις χιλιάδες (3.000) φωτογραφίες και τα εκατό βίντεο, στοιχεία που επιβεβαιώνονται και στην από 20.1.2010 έκθεση ένορκης εξέτασης του μάρτυρα αστυνομικού Μ. Δ..». Με τα δεδομένα αυτά, το πόρισμα της Ε.Δ.Ε. κατέληξε ότι ο καθ' ου η προσφυγή είχε στην κατοχή του αρχεία με υλικό παιδικής πορνογραφίας, γεγονός το οποίο παραδέχθηκε και ο ίδιος, αρνούμενος όμως κάθε γνώση ή υποψία για το περιεχόμενο των αρχείων αυτών, καθώς και οποιαδήποτε χρήση τους, ισχυρισμός, όμως, ο οποίος έρχεται σε αντίθεση με το πλήθος των αρχείων και τη μορφή αποθήκευσής τους. Ακολούθως, με το πόρισμα αυτό διατυπώθηκε η πρόταση να ασκηθεί σε βάρος του Θ. Ξ. πειθαρχική δίωξη για το πειθαρχικό παράπτωμα της χαρακτηριστικώς αναξιοπρεπούς για υπάλληλο διαγωγής εκτός υπηρεσίας κατ’ <ref href="/akn/gr/act/law/2007/3528/!main#art_109__par_2">άρθρο 109 παρ. 2 του Υπαλληλικού Κώδικα</ref>. Στη συνέχεια, με το ΕΠ13/2.3.2010 έγγραφο του Προϊσταμένου του Γραφείου Δευτεροβάθμιας Εκπαίδευσης του Νομού Πιερίας ο Θ... Ξ. παραπέμφθηκε ενώπιον του Πειθαρχικού Συμβουλίου για το ανωτέρω πειθαρχικό παράπτωμα, διότι κατείχε αρχεία με υλικό παιδικής πορνογραφίας. Εξάλλου, με το ΕΠ33/1.6.2010 έγγραφο του Διευθυντή Δευτεροβάθμιας Εκπαίδευσης και Προέδρου του Πρωτοβαθμίου Υπηρεσιακού Συμβουλίου Δευτεροβάθμιας Εκπαίδευσης (Π.Υ.Σ.Δ.Ε.) Νομού Πιερίας ο καθ' ου η προσφυγή εκλήθη σε απολογία, υπέβαλε δε το 2/9.6.2010 απολογητικό υπόμνημα και, ακολούθως, το 48/23.6.2010 νεότερο υπόμνημα προς το Π.Υ.Σ.Δ.Ε. Νομού Πιερίας. Με την 23/23.6.2010 απόφαση του Πρωτοβαθμίου Πειθαρχικού Συμβουλίου κρίθηκε ότι ο καθ’ ου η προσφυγή είχε στην κατοχή του αρχεία με υλικό παιδικής πορνογραφίας, τα οποία, σύμφωνα με δειγματοληπτικό έλεγχο του Τμήματος Ηλεκτρονικού Εγκλήματος της Γενικής Αστυνομικής Διεύθυνσης Θεσσαλονίκης, ανέρχονταν σε τουλάχιστον 3.000 φωτογραφίες και 100 βίντεο και η πράξη του αυτή συνιστούσε το πειθαρχικό παράπτωμα της ιδιαίτερα αναξιοπρεπούς για υπάλληλο διαγωγής εκτός υπηρεσίας, ανεξάρτητα από τη χρήση ή μη του υλικού αυτού και για τον λόγο αυτόν του επιβλήθηκε η πειθαρχική ποινή της προσωρινής παύσης έξι (6) μηνών με πλήρη στέρηση των αποδοχών. Κατά της ανωτέρω αποφάσεως, άσκησαν αντίθετες ενστάσεις αφενός ο Υπουργός Δια Βίου Μάθησης και Θρησκευμάτων και ο Γενικός Επιθεωρητής Δημόσιας Διοίκησης, αφετέρου ο καθ' ου η προσφυγή. Επί των ανωτέρω ενστάσεων εκδόθηκε η προσβαλλόμενη απόφαση του Δευτεροβάθμιου Πειθαρχικού Συμβουλίου, με την οποία έγιναν δεκτά τα εξής: «Σε έρευνα που διενήργησε την 20.1.2009, κατόπιν σχετικής εντολής από την Εισαγγελία Αθηνών, το Τμήμα Ηλεκτρονικού Εγκλήματος της Διεύθυνσης Ασφαλείας Θεσσαλονίκης, για την ανακάλυψη του χρήστη ο οποίος την 31.8.2007 και ώρα 00.40.49 μέσω της ΙΡ διεύθυνσης 62.1.163.192 απέκτησε πρόσβαση στην ιστοσελίδα http://www. Freeimagehost.eu, ιστοσελίδα πορνογραφικού περιεχομένου ανηλίκων και το οποίο κατονομάζεται με το υπ. αρ. ΑΠΟΡ/ΝΥ/483 έγγραφο της εταιρίας Forthnet, στην οικία του εγκαλουμένου βρέθηκε, σε υπόγειο χώρο αυτής, εγκατεστημένος ηλεκτρονικός υπολογιστής, ο οποίος περιείχε πλήθος αρχείων παιδικής πορνογραφίας. Ο ακριβής αριθμός δεν ήταν εφικτό να προσδιοριστεί επακριβώς λόγω του πεπερασμένου χρόνου της έρευνας, πλην, κατ΄ εκτίμηση των αρμοδίων οργάνων, υπερέβαιναν τις τρεις χιλιάδες (3.000) και τα εκατό βίντεο, μέρος των οποίων εκτυπώθηκαν παρουσία του εγκαλουμένου ως αποδεικτικό υλικό και υπάρχουν στο φάκελο. Το γεγονός ότι πέραν της εύρεσης αρχείων με περιεχόμενο παιδικής πορνογραφίας στους εξωτερικούς σκληρούς δίσκους, βρέθηκαν τέτοια αρχεία αποθηκευμένα και σε οπτικά μέσα (CD και DVD) και μάλιστα σε αποσυμπιεσμένη μορφή, καθιστά μη πιθανή τη μεταφορά τους σε αυτά χωρίς να έχει γίνει προηγούμενο άνοιγμα και επισκόπησή τους. Η εκούσια μεταφορά αρχείων σε οπτικό μέσο αποθήκευσης με την εκτέλεση διαφορετικού προγράμματος από το αρχικό με το οποίο «κατέβηκε» το αρχείο από το διαδίκτυο, αποδεικνύει επιλογή του εν λόγω αρχείου μεταξύ άλλων, καθώς και ο μεγάλος αριθμός τέτοιων αρχείων αποκλείει την τυχαία περαιτέρω αποθήκευση και μάλιστα από άτομο εξειδικευμένο στην πληροφορική». Περαιτέρω, με την προσβαλλόμενη πειθαρχική απόφαση κρίθηκε ότι ο καθ' ου η προσφυγή, ως καθηγητής πληροφορικής, όφειλε να ερευνήσει, ακόμη κι αν δεν γνώριζε το περιεχόμενο των αρχείων που αποθήκευε στον ηλεκτρονικό του υπολογιστή και, επομένως, ο ως άνω εκπαιδευτικός δεν επέδειξε την επιβεβλημένη συμπεριφορά που πρέπει να τηρεί ο υπάλληλος εκτός υπηρεσίας, ώστε να μη θίγεται το κύρος του και να είναι άξιος κοινής εμπιστοσύνης στην κοινωνία και στην εκπαιδευτική κοινότητα προκειμένου να ασκεί έργο και ρόλο παιδαγωγού. Περαιτέρω, κρίθηκε ότι ο Θ.. Ξ.. δεν επέδειξε την προσήκουσα προσοχή και περίσκεψη με τις ανωτέρω ενέργειες και παραλείψεις του με αποτέλεσμα να προκαλέσει δημόσιο σκάνδαλο με δημοσιεύματα στον τύπο και να θιγεί εξ αυτού σοβαρά το κύρος των εκπαιδευτικών. Τέλος, με την προσβαλλόμενη απόφαση κρίθηκε ότι οι ανωτέρω ενέργειες και παραλείψεις του καθ' ου η προσφυγή, αν και συνιστούν το πειθαρχικό παράπτωμα της χαρακτηριστικώς αναξιοπρεπούς ή ανάξιας για υπάλληλο, και μάλιστα εκπαιδευτικό, διαγωγής, η εντός υπηρεσίας συμπεριφορά του, όμως, σύμφωνα με τις καταθέσεις συναδέλφων του, υπήρξε άψογη, καθώς και η εκτέλεση των υπηρεσιακών του καθηκόντων, γεγονότα που αποτελούν ελαφρυντικά, τα οποία πρέπει να συνεκτιμηθούν για τον προσδιορισμό και την επιμέτρηση της πειθαρχικής ποινής. Με τα δεδομένα αυτά, το Δευτεροβάθμιο Πειθαρχικό Συμβούλιο έκρινε ότι ο καθ' ου η προσφυγή είναι ένοχος για το πειθαρχικό παράπτωμα που του είχε καταλογιστεί και, αφού έλαβε υπόψη το γεγονός ότι δεν αποδείχθηκε διακίνηση του πορνογραφικού υλικού, τις βεβαιώσεις των προϊσταμένων εκπαιδευτικών οργάνων, στις οποίες ο καθ' ου η προσφυγή περιγράφεται ως εκπαιδευτικός με προσόντα και δραστηριότητες που αξιολογούνται θετικά, καθώς και τη σύνδεση των πραγματικών περιστατικών του πειθαρχικού παραπτώματος με τεχνικά ζητήματα τα οποία δεν απαντήθηκαν επισήμως, καθώς και την εκκρεμή ποινική δίκη, επέβαλε σε αυτόν την πειθαρχική ποινή της προσωρινής παύσης έξι (6) μηνών με πλήρη στέρηση των αποδοχών του. Κατά της αποφάσεως αυτής του Δευτεροβαθμίου Πειθαρχικού Συμβουλίου άσκησαν προσφυγή τόσο ο Γενικός Επιθεωρητής Δημόσιας Διοίκησης όσο και ο Θ.. Ξ..., του οποίου όμως η προσφυγή απορρίφθηκε ως απαράδεκτη με την <ref href="/akn/gr/judgment/COS/2016/146/!main">146/2016 απόφαση του Συμβουλίου της Επικρατείας </ref>λόγω ελλείψεως νομιμοποιήσεως, κατ' <ref href="/akn/gr/act/presidentialDecree/1989/18/!main#art_27">άρθρο 27 του π.δ. 18/1989</ref>, όπως ισχύει. Εξάλλου, μετά την έκδοση της προσβαλλόμενης πειθαρχικής αποφάσεως, ο καθ' ου η προσφυγή τέθηκε σε αυτοδίκαιη αργία με την Φ277/305/ΕΠ658/30.8.2012 απόφαση του Υπουργού Παιδείας και Θρησκευμάτων, Πολιτισμού και Αθλητισμού. Ακολούθως, όπως προκύπτει από την ΕΠ2/9.1.2013 διαπιστωτική πράξη του Διευθυντή Δευτεροβάθμιας Εκπαίδευσης Ν. Πιερίας, η επιβληθείσα πειθαρχική ποινή εκτελέσθηκε, δυνάμει, όμως, της Φ277/339/95057/Δ2/16.7.2013 διαπιστωτικής πράξεως του Υφυπουργού Παιδείας και Θρησκευμάτων, ο καθ' ου η προσφυγή συνέχισε να τελεί σε αργία. Περαιτέρω, με την 282/2014 απόφαση του Τριμελούς Εφετείου Κακουργημάτων Θεσσαλονίκης ο καθ' ου η προσφυγή κρίθηκε ένοχος της πράξεως της κατοχής υλικού παιδικής πορνογραφίας, η παραγωγή του οποίου συνδέεται με την χρησιμοποίηση ανηλίκων που δεν έχουν συμπληρώσει το 15ο έτος της ηλικίας τους. Ειδικότερα, με την ανωτέρω ποινική απόφαση κρίθηκε ότι με τη χρήση συστήματος ηλεκτρονικού υπολογιστή και τη σύνδεση αυτού στο διαδίκτυο, μέσω της ΙΡ διεύθυνσης 62.1.163.192 [ο καθ' ου η προσφυγή] κατείχε υλικό παιδικής πορνογραφίας κατά την έννοια του νόμου, ήτοι πολλαπλές αναπαραστάσεις και αποτυπώσεις σε ηλεκτρονικούς και υλικούς φορείς του σώματος ανηλίκων κατά τρόπο που αποσκοπεί στη γενετήσια διέγερση, καθώς και ασελγών πράξεων που διενεργούνται από και με ανηλίκους εν γνώσει του ότι η παραγωγή του συγκεκριμένου υλικού παιδικής πορνογραφίας συνδέεται με την χρησιμοποίηση ανηλίκων που δεν είχαν συμπληρώσει το δέκατο πέμπτο (15ο) έτος της ηλικίας τους. Συγκεκριμένα στη Θεσσαλονίκη και στην οικία του κατείχε υπό τη φυσική του εξουσίαση και δυνάμενος κατά τη βούλησή του να διαθέτει πραγματικά απροσδιόριστο αριθμό φωτογραφιών και βίντεο, αλλά πάντως τουλάχιστον 3.000 φωτογραφίες και 100 βίντεο που αποτυπώνουν το σώμα ανηλίκων κατά τρόπο που αποσκοπεί στη γενετήσια διέγερση, καθώς και ασελγείς πράξεις διενεργούμενες από και με ανηλίκους, ήτοι πρόσωπα που δεν έχουν συμπληρώσει το δέκατο πέμπτο (15ο) έτος της ηλικίας τους, γεγονός που ευθέως συνάγεται από τα χαρακτηριστικά του προσώπου και του σώματος αυτών, μέρος δε των ως άνω αρχείων που δειγματοληπτικά εκτυπώθηκε από τους διενεργήσαντες την έρευνα της κατοικίας του αστυνομικούς περιλαμβάνει καρέ από βίντεο, η δε παραγωγή του συγκεκριμένου υλικού παιδικής πορνογραφίας συνδέεται με την χρησιμοποίηση ανηλίκων που δεν είχαν συμπληρώσει το δεκατοπέμπτο (15ο) έτος της ηλικίας τους. Με τα δεδομένα αυτά, το ανωτέρω ποινικό δικαστήριο επέβαλε στον καθ' ου η προσφυγή ποινή φυλακίσεως τεσσάρων (4) ετών. Το Πενταμελές Εφετείο Κακουργημάτων Θεσσαλονίκης με την 486/2018 απόφασή του, επιλαμβανόμενο εφέσεως του Θ.. Ξ.. κατά της ανωτέρω αποφάσεως του Τριμελούς Εφετείου Κακουργημάτων Θεσσαλονίκης, τον έκρινε ένοχο για το ίδιο ως άνω αδίκημα και του επέβαλε ποινή φυλακίσεως τριών (3) ετών με αναστολή για τρία (3) έτη (σχετ. το από 1.10.2018 υπηρεσιακό απόσπασμα της Γραμματείας του Εφετείου Θεσσαλονίκης).</p>
          </item>
          <item eId="motivation_list_1__item_10">
            <num>10.</num>
            <p>Επειδή, ο Γενικός Επιθεωρητής Δημόσιας Διοίκησης με την υπό κρίση προσφυγή προβάλλει ότι το Δευτεροβάθμιο Πειθαρχικό Συμβούλιο έσφαλε κατά την εκτίμηση των πραγματικών περιστατικών της υποθέσεως, διότι η μη απόδειξη της διακινήσεως του πορνογραφικού υλικού δεν επηρεάζει τον ποινικώς κολάσιμο χαρακτήρα της πράξεως για την απόκτηση και κατοχή του επίμαχου υλικού και δεν μειώνει την απαξία της πράξεως αυτής. Επίσης, προβάλλει ότι ο καθ' ου η προσφυγή, ως καθηγητής πληροφορικής, γνώριζε σε τι συνίστατο η λήψη και επεξεργασία του υλικού αυτού, ενώ οι θετικές αξιολογήσεις των συναδέλφων και προϊσταμένων του δεν αρκούν για να υποβαθμίσουν τον χαρακτήρα της αποδιδόμενης σε αυτόν συμπεριφοράς.</p>
          </item>
          <item eId="motivation_list_1__item_11">
            <num>11.</num>
            <p>Επειδή, το Συμβούλιο της Επικρατείας, κατά την εκδίκαση της υπαλληλικής προσφυγής του <ref href="/akn/gr/act/constitution/2001/!main#art_103__par_4">άρθρου 103 παρ. 4 του Συντάγματος</ref>, εξετάζει την υπόθεση κατά το νόμο και την ουσία δυνάμενο, ήτοι προβαίνει σε ιδία διαπίστωση των πραγματικών περιστατικών, στον ορθό νομικό χαρακτηρισμό των πράξεων που αποδίδονται στον πειθαρχικώς διωκόμενο, ως πειθαρχικών παραπτωμάτων και στην υπαγωγή τους στον προσήκοντα κανόνα δικαίου. Περαιτέρω, εκφέρει δική του ουσιαστική κρίση σχετικά με την τέλεση των πειθαρχικών παραπτωμάτων και την σοβαρότητά τους ενόψει και των συνθηκών υπό τις οποίες τελέσθηκαν, καθώς και σχετικά με την επιμέτρηση της πειθαρχικής ποινής κατ' εκτίμηση όλων των στοιχείων του φακέλου της πειθαρχικής υποθέσεως, λαμβάνοντας υπόψη την εν γένει υπηρεσιακή κατάσταση του υπαλλήλου καθ' όλη τη σταδιοδρομία του (ΣτΕ 640, 472, 256/2018 κ.ά.). Συνεπώς, είναι απορριπτέοι ως αλυσιτελείς οι λόγοι της προσφυγής περί εσφαλμένης εκτιμήσεως των πραγματικών περιστατικών της υποθέσεως καθώς και ότι, κατά την επιμέτρηση της πειθαρχικής ποινής, ελήφθησαν υπόψη από το Πειθαρχικό Συμβούλιο ελαφρυντικές περιστάσεις, ειδικότερα δε η γενική και προηγούμενη καλή υπηρεσιακή εικόνα του καθ' ου η προσφυγή ως υπαλλήλου.</p>
          </item>
          <item eId="motivation_list_1__item_12">
            <num>12.</num>
            <p>Επειδή, με τα ανωτέρω δεδομένα, το Δικαστήριο, λαμβάνοντας υπόψη και συνεκτιμώντας όλα τα στοιχεία του φακέλου της υποθέσεως, μεταξύ των οποίων ιδιαιτέρως τις 282/2014 και 486/2018 αποφάσεις του Τριμελούς και Πενταμελούς Εφετείου Κακουργημάτων αντίστοιχα, καθώς και ότι κατά τη διενέργεια έρευνας του Τμήματος Ηλεκτρονικού Εγκλήματος της Διεύθυνσης Ασφαλείας Θεσσαλονίκης στην οικία του καθ' ου η προσφυγή στις 20.1.2010, διαπιστώθηκε ότι αυτός κατείχε πλήθος αρχείων με υλικό παιδικής πορνογραφίας αποθηκευμένο στον ηλεκτρονικό υπολογιστή του καθώς και σε ψηφιακούς δίσκους (CD) και σε ψηφιακούς πολυμορφικούς δίσκους (DVD), ο αριθμός των οποίων δεν προσδιορίστηκε επακριβώς, αλλά υπερέβαιναν τις τρεις χιλιάδες (3.000) φωτογραφίες και τα εκατό (100) βίντεο, ενώ με το α.π. 7519/3/600-ιβ/11.2.2010 έγγραφό της η ίδια ως άνω Υπηρεσία βεβαίωσε ότι τα επίμαχα αρχεία (φωτογραφίες και βίντεο) που αφορούσαν παιδική πορνογραφία ήταν αποθηκευμένα σε CD και DVD σε μη συμπιεσμένη μορφή, γεγονός από το οποίο προκύπτει ότι ο καθ' ου η προσφυγή, ως καθηγητής πληροφορικής, είχε την ευχέρεια να ελέγχει το περιεχόμενο των αρχείων, τα οποία επεξεργαζόταν και προέβη σε προηγούμενη επισκόπησή τους και επιλογή να αποθηκευτούν στα ανωτέρω οπτικά μέσα, κρίνει ότι ο καθ' ου η προσφυγή υπέπεσε στο πειθαρχικό παράπτωμα της χαρακτηριστικώς αναξιοπρεπούς ή ανάξιας για υπάλληλο διαγωγής εντός υπηρεσίας (άρθρο 109 παρ. 2 περ. δ΄ του Υ.Κ.). Περαιτέρω, το Δικαστήριο, λαμβάνοντας υπόψη και συνεκτιμώντας το είδος και τη βαρύτητα του ανωτέρω παραπτώματος, τις ειδικότερες συνθήκες τελέσεώς του, τον βαθμό υπαιτιότητας του καθ' ου η προσφυγή, την ιδιότητά του ως εκπαιδευτικού, καθηγητή πληροφορικής, κρίνει ότι, παρά τη γενική προηγούμενη καλή υπηρεσιακή του εικόνα, προσήκει η επιβολή σε αυτόν της πειθαρχικής ποινής της οριστικής παύσης.</p>
          </item>
          <item eId="motivation_list_1__item_13">
            <num>13.</num>
            <p>Επειδή, ενόψει των ανωτέρω, πρέπει να γίνει δεκτή η προσφυγή του Γενικού Επιθεωρητή Δημόσιας Διοίκησης, να εξαφανισθεί η 414/3.4.2012 απόφαση του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και Ηλεκτρονικής Διακυβέρνησης, με την οποία επιβλήθηκε στον Θ.. Ξ... η πειθαρχική ποινή της προσωρινής παύσης έξι (6) μηνών με πλήρη στέρηση αποδοχών, και να επιβληθεί σε αυτόν η πειθαρχική ποινή της οριστικής παύσης.</p>
          </item>
          <item eId="motivation_list_1__item_14">
            <num>14.</num>
            <p>Επειδή, το Δικαστήριο, εκτιμώντας τις περιστάσεις, κρίνει ότι δεν πρέπει να επιβληθεί δικαστική δαπάνη.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Δέχεται</outcome> την προσφυγή.</p>
        <p>Εξαφανίζει την 414/3.4.2012 απόφαση του Δευτεροβαθμίου Πειθαρχικού Συμβουλίου του Υπουργείου Διοικητικής Μεταρρύθμισης και</p>
        <p>Ηλεκτρονικής Διακυβέρνησης.</p>
        <p>Επιβάλλει στον Θ. Ξ.. την πειθαρχική ποινή της οριστικής παύσης.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2018-10-30">30 Οκτωβρίου 2018</date></p>
      <p>Ο Προεδρεύων ΑντιπρόεδροςΟ Γραμματέας</p>
      <p>Δ. ΣκαλτσούνηςΝ. Βασιλόπουλος</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2018-12-31">31ης Δεκεμβρίου 2018</date>.</p>
      <p>Ο Προεδρεύων ΑντιπρόεδροςΗ Γραμματέας του Γ´ Τμήματος</p>
      <p>Δ. ΣκαλτσούνηςΔ. Τετράδη</p>
    </conclusions>
  </judgment>
</akomaNtoso>
