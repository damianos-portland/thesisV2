<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2018/A2823/!main"/>
          <FRBRuri value="/akn/gr/judgment/COS/2018/A2823/"/>
          <FRBRdate name="decisionPublicationDate" date="2018-12-31"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2018/A2823/ell@/!main"/>
          <FRBRuri value="/akn/gr/judgment/COS/2018/A2823/ell@"/>
          <FRBRdate name="decisionPublicationDate" date="2018-12-31"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2018/A2823/ell@/!main.xml"/>
          <FRBRuri value="/akn/gr/judgment/COS/2018/A2823/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2018-12-31" by="#COS" refersTo="#decisionPublicationDate"/>
        <step date="2017-11-06" by="#COS" refersTo="#courtConferenceDate"/>
        <step date="2017-04-06" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2018/A2823/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2823/2018</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Γ΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2017-04-06">6 Απριλίου 2017</date>, με την εξής σύνθεση: Δ. Σκαλτσούνης, Σύμβουλος της Επικρατείας, Προεδρεύων, σε αναπλήρωση της Προέδρου του Τμήματος και της αναπληρώτριας Αντιπροέδρου, που είχαν κώλυμα, Γ. Ποταμιάς, Δ. Μακρής, Σύμβουλοι, Δ. Βανδώρος, Β. Γκέρτσος, Πάρεδροι. Γραμματέας η Δ. Τετράδη, Γραμματέας του Γ΄ Τμήματος.</p>
    </header>
    <judgmentBody>
      <introduction>
        <p>Για να δικάσει την από 15 Μαρτίου 2013 αίτηση:</p>
        <p>της δευτεροβάθμιας συνδικαλιστικής οργάνωσης με την επωνυμία «ΠΑΝΕΛΛΗΝΙΑ ΟΜΟΣΠΟΝΔΙΑ ΑΣΤΥΝΟΜΙΚΩΝ ΥΠΑΛΛΗΛΩΝ» (Π.Ο.ΑΣ.Υ.), που εδρεύει στην Αθήνα (Λεωφόρος Μεσογείων 96), η οποία παρέστη με τον δικηγόρο Χαράλαμπο Μπουκουβάλα (Α.Μ. 20161), που τον διόρισε με πληρεξούσιο,</p>
        <p>κατά του Υπουργού Δημόσιας Τάξης και Προστασίας του Πολίτη και ήδη Εσωτερικών, ο οποίος παρέστη με τον Παντελεήμονα Παπαδάκη, Πάρεδρο του Νομικού Συμβουλίου του Κράτους.</p>
        <p>Με την αίτηση αυτή το αιτούν Σωματείο επιδιώκει να ακυρωθεί το υπ’ αριθμ. 3/2013 Προεδρικό Διάταγμα (ΦΕΚ Α΄ 9/14.1.2013).</p>
        <p>Οι πληρεξούσιοι των διαδίκων δήλωσαν, σύμφωνα με τις διατάξεις της παρ. 2 του άρθρου 21 του Κανονισμού Λειτουργίας του Δικαστηρίου, ότι δεν θα αγορεύσουν.</p>
        <p>Η εκδίκαση άρχισε με την ανάγνωση της εκθέσεως του εισηγητή, Παρέδρου Δ. Βανδώρου.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης αίτησης καταβλήθηκε το νόμιμο παράβολο (1299460, 3569555/2013 γραμμάτια παραβόλου).</p>
        <p>2. Επειδή, με την αίτηση αυτή ζητείται η ακύρωση των άρθρων 2 και 3 του π.δ. 3/2013 (Α΄ 9), με τα οποία ορίστηκε ότι δεν έχουν δικαίωμα συμμετοχής στις γενικές εξετάσεις για τη Σχολή Αξιωματικών της Ελληνικής Αστυνομίας (ΕΛ.ΑΣ.) όσοι Αστυφύλακες, Υπαρχιφύλακες και Αρχιφύλακες έχουν τεθεί σε διαθεσιμότητα ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου (άρθρο 2) και ότι, όταν συντρέχουν οι ανωτέρω προϋποθέσεις, οι υπαξιωματικοί της ΕΛ.ΑΣ. δεν έχουν δικαίωμα συμμετοχής στις προαγωγικές εξετάσεις για τον βαθμό του Αρχιφύλακα (άρθρο 3).</p>
        <p>3. Επειδή, το αιτούν σωματείο με την επωνυμία «Πανελλήνια Ομοσπονδία Αστυνομικών Υπαλλήλων» αποτελεί δευτεροβάθμια συνδικαλιστική οργάνωση με μέλη της σωματεία στα οποία μετέχουν αστυνομικοί υπάλληλοι, στους δε σκοπούς του περιλαμβάνεται, όπως προκύπτει από το προσκομισθέν καταστατικό, η διαφύλαξη και προαγωγή των εργασιακών και κοινωνικών συμφερόντων των αστυνομικών υπαλλήλων. Υπό τα δεδομένα αυτά, η αιτούσα ομοσπονδία με έννομο συμφέρον ασκεί την κρινόμενη αίτηση, διότι με τις προσβαλλόμενες διατάξεις δυσχεραίνονται αφενός η εισαγωγή των υπαξιωματικών και ανθυπαστυνόμων στη Σχολή Αξιωματικών της ΕΛ.ΑΣ., αφετέρου η εξέλιξη των υπαξιωματικών στον βαθμό του Αρχιφύλακα (πρβλ. ΣτΕ 4662/2012 Ολομ.).</p>
        <p>4. Επειδή, με το π.δ. 4/1995 «Εισαγωγή στις Σχολές Αξιωματικών και Αστυφυλάκων με το σύστημα των γενικών εξετάσεων» (Α΄ 1) ρυθμίζονται τα της εισαγωγής στις ανωτέρω σχολές ιδιωτών υποψηφίων (Κεφάλαιο Β) και τα της εισαγωγής Αστυφυλάκων, Αρχιφυλάκων και Ανθυπαστυνόμων στη Σχολή Αξιωματικών της ΕΛ.ΑΣ. (Κεφάλαιο Γ). Όσον αφορά στη δεύτερη κατηγορία υποψηφίων, ορίζονται, μεταξύ άλλων, τα εξής: «Άρθρο 9 Προσόντα αστυνομικών υποψηφίων δόκιμων Υπαστυνόμων 1. Δικαίωμα συμμετοχής στις Γενικές Εξετάσεις για τη Σχολή Αξιωματικών έχουν οι Αστυφύλακες, Αρχιφύλακες και Ανθυπαστυνόμοι που: α) Δεν υπερβαίνουν το 35ο έτος της ηλικίας τους κατά την 31η Δεκεμβρίου του έτους διενέργειας των εξετάσεων. Το ανωτέρω όριο ηλικίας μειώνεται κάθε χρόνο διενέργειας των εξετάσεων, κατά ένα (1) έτος, μέχρι να φθάσει τελικά στο 30ο έτος. β) Είναι κάτοχοι τίτλου σπουδών που τους επιτρέπει τη συμμετοχή σε εξετάσεις για την εισαγωγή στα Α.Ε.Ι. της χώρας. γ) Έχουν υγεία και άρτια σωματική διάπλαση, διαπιστούμενη από την αρμόδια υγειονομική επιτροπή, σύμφωνα με τις διατάξεις που ισχύουν κάθε φορά. δ) Έχουν ευμενή πρόταση των ιεραρχικά προϊσταμένων τους ότι έχουν τα απαιτούμενα προσόντα και διαγωγή. 2. Δεν έχουν δικαίωμα συμμετοχής στις Γενικές Εξετάσεις για τη Σχολή Αξιωματικών όσοι έχουν τεθεί σε κατάσταση διαθεσιμότητας ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου [η παράγραφος 2 προστέθηκε με τη διάταξη του άρθρου 2 παρ. 2 του π.δ. 3/2013, η οποία προσβάλλεται με την κρινόμενη αίτηση - με την παρ. 1 του ίδιου π.δ. η πρώην μόνη παράγραφος του άρθρου 9 αριθμήθηκε, για νομοτεχνικούς λόγους, σε παράγραφο 1]. Άρθρο 10 … Άρθρο 11 Έλεγχος και υποβολή δικαιολογητικών Προτάσεις ικανότητας υποψηφίων 1. Οι Υπηρεσίες που δέχονται τα δικαιολογητικά συμμετοχής των υποψηφίων στις εξετάσεις: α) … β) Συντάσσουν για κάθε υποψήφιο πρόταση ικανότητας συμμετοχής στις εξετάσεις, λαμβάνοντας υπόψη την υπηρεσιακή απόδοση, το ζήλο και το ενδιαφέρον για την υπηρεσία, την πειθαρχικότητα και διαγωγή. Για τη σύνταξη των προτάσεων ικανότητας και τη γνωμάτευση σ’ αυτές εφαρμόζονται ανάλογα οι διατάξεις για τη σύνταξη των εκθέσεων ικανότητας. Κάθε σχετική αμφιβολία αίρεται με διαταγή του Αρχηγού. γ) Υποβάλλουν, μέσα στην οριζόμενη με την προκήρυξη προθεσμία, τα δικαιολογητικά και τις προτάσεις ικανότητας στις οποίες επισυνάπτεται αντίγραφο του ατομικού βιβλιαρίου των υποψηφίων Α´ και Β´ μέρους, εξαιρουμένων των αδειών, μεταθέσεων και μετακινήσεων, στις άμεσα προϊστάμενες Αστυνομικές Διευθύνσεις ή Διευθύνσεις Αστυνομίας, Ασφάλειας, Τροχαίας ή προς αυτές εξομοιούμενες Υπηρεσίες. … 2. Οι Υπηρεσίες της παραγράφου 1 εδ. γ΄ του παρόντος άρθρου: α) Μεριμνούν για τη συμπλήρωση ή διόρθωση τυχόν ελλείψεων ή σφαλμάτων στα δικαιολογητικά. β) Υποβάλλουν στην αρμόδια Διεύθυνση του Υπουργείου Δημόσιας Τάξης και μέσα στην οριζόμενη από την προκήρυξη προθεσμία: (1) Συγκεντρωτικές ονομαστικές καταστάσεις, με αλφαβητική σειρά και σε δύο αντίτυπα, των υποψηφίων που κρίνονται ομόφωνα ως ικανοί για συμμετοχή στις εξετάσεις. … (2) Συγκεντρωτικές ονομαστικές καταστάσεις, με αλφαβητική σειρά και σε δύο αντίτυπα, μαζί με όλα τα δικαιολογητικά των υποψηφίων που κρίνονται ομόφωνα ως μη ικανοί για συμμετοχή στις εξετάσεις ή για την ικανότητα των οποίων υπάρχει διαφωνία. Άρθρο 12 Πίνακες ικανών και αποκλειστέων υποψηφίων. 1. Ο Αρχηγός της Ελληνικής Αστυνομίας, μετά τη συγκέντρωση όλων των απαιτούμενων στοιχείων: α) Αποφασίζει οριστικώς για κάθε περίπτωση, για τη συμμετοχή ή όχι στις Γενικές Εξετάσεις των υποψηφίων που κρίνονται από τους ιεραρχικά προϊσταμένους τους ομόφωνα ως μη ικανοί ή για την ικανότητα των οποίων υπάρχει διαφωνία. Για τον αποκλεισμό υποψήφιου από τις εξετάσεις λαμβάνεται υπόψη η διάπραξη πειθαρχικού παραπτώματος, εφόσον τούτο μαρτυρεί προφανή διαφθορά χαρακτήρα ή αναξιοπρεπή διαγωγή ή αδιαφορία ή βαρειά αμέλεια περί την εκτέλεση των υπηρεσιακών καθηκόντων και η καθ’ έξη διάπραξη πειθαρχικών παραπτωμάτων. β) Καταρτίζει πίνακες ικανών υποψηφίων για τη συμμετοχή στις εξετάσεις και αποκλειστέων από αυτές. γ) Κοινοποιεί τους πίνακες αυτούς, με διαταγή του, στις Υπηρεσίες της Ελληνικής Αστυνομίας. 2. Οι πίνακες ικανών αποστέλλονται εγκαίρως στο Υπουργείο Εθνικής Παιδείας και Θρησκευμάτων».</p>
        <p>5. Επειδή, στο π.δ. 82/2006 «Προϋποθέσεις, δικαιολογητικά, εξεταζόμενα μαθήματα και διαδικασία προαγωγικών εξετάσεων για την κάλυψη κενών οργανικών θέσεων Αρχιφυλάκων γενικών καθηκόντων» (Α΄ 86) ορίζονται, μεταξύ άλλων, τα εξής: «Άρθρο 1 Προϋποθέσεις συμμετοχής στις εξετάσεις 1. Δικαίωμα συμμετοχής στις προαγωγικές εξετάσεις για το βαθμό του Αρχιφύλακα έχουν οι Αστυφύλακες, Υπαρχιφύλακες και οι Αρχιφύλακες που κατέχουν οργανική θέση Αστυφύλακα εφόσον πληρούν τις εξής προϋποθέσεις: α. … δ. Έχουν ευμενή πρόταση των ιεραρχικά προϊσταμένων τους ότι συγκεντρώνουν τα απαιτούμενα ουσιαστικά προσόντα και διαγωγή, σύμφωνα με το άρθρο 5 παρ. 1β. 2. Δεν έχουν δικαίωμα συμμετοχής στις προαγωγικές εξετάσεις για το βαθμό του Αρχιφύλακα όσοι έχουν τεθεί σε κατάσταση διαθεσιμότητας ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου [η παράγραφος 2 προστέθηκε με τη διάταξη του άρθρου 3 του π.δ. 3/2013, η οποία προσβάλλεται με την κρινόμενη αίτηση]. … Άρθρο 5 Έλεγχος και υποβολή δικαιολογητικών Προτάσεις ικανότητας υποψηφίων 1. Οι Υπηρεσίες που δέχονται τα δικαιολογητικά συμμετοχής των υποψηφίων στις προαγωγικές εξετάσεις: α. … β. Συντάσσουν για κάθε υποψήφιο πρόταση ικανότητας συμμετοχής στις εξετάσεις, λαμβάνοντας υπόψη την υπηρεσιακή απόδοση, το ζήλο και το ενδιαφέρον για την υπηρεσία, την πειθαρχικότητα και διαγωγή, όπως τα στοιχεία αυτά προκύπτουν από τις υπηρεσιακές εκθέσεις και τα λοιπά στοιχεία του ατομικού φακέλου. Για τη σύνταξη των προτάσεων ικανότητας και τη γνωμάτευση σ’ αυτές εφαρμόζονται ανάλογα οι διατάξεις για τη σύνταξη των εκθέσεων ικανότητας Αστυφυλάκων. Κάθε σχετική αμφιβολία αίρεται με διαταγή του Αρχηγού. γ. Υποβάλλουν, μέσα στην οριζόμενη από την προκήρυξη προθεσμία στις άμεσα προϊστάμενες Αστυνομικές Διευθύνσεις ή Διευθύνσεις Αστυνομίας, Ασφάλειας, Τροχαίας ή προς αυτές εξομοιούμενες Υπηρεσίες, τα δικαιολογητικά και τις προτάσεις ικανότητας … 2. Οι Υπηρεσίες του εδαφίου γ΄ της προηγούμενης παραγράφου: α. Μεριμνούν για τη συμπλήρωση ή διόρθωση τυχόν σφαλμάτων στα δικαιολογητικά. β. Υποβάλλουν στη Διεύθυνση Εκπαίδευσης του Αρχηγείου της Ελληνικής Αστυνομίας και μέσα στην οριζόμενη από την προκήρυξη προθεσμία συγκεντρωτικές ονομαστικές καταστάσεις, με αλφαβητική σειρά, σε δύο αντίτυπα: (1) Των υποψηφίων που κρίνονται ομόφωνα ως ικανοί για συμμετοχή στις εξετάσεις … (2) Των υποψηφίων που κρίνονται ομόφωνα ως μη ικανοί για συμμετοχή στις εξετάσεις ή για την ικανότητα των οποίων υπάρχει διαφωνία μεταξύ των αρμοδίων για τη σύνταξη και υποβολή των προτάσεων ικανότητας, μαζί με όλα τα δικαιολογητικά. Άρθρο 6 Πίνακες ικανών και αποκλειστέων υποψηφίων 1. Ο Αρχηγός της Ελληνικής Αστυνομίας, μετά τη συγκέντρωση όλων των απαιτούμενων στοιχείων: α. Αποφασίζει οριστικά για τη συμμετοχή ή όχι στις εξετάσεις κάθε υποψηφίου που κρίνεται από τους ιεραρχικά προϊσταμένους του ομόφωνα ως μη ικανός ή για την ικανότητα του οποίου υπάρχει διαφωνία. Για τον αποκλεισμό υποψηφίου από τις εξετάσεις λαμβάνεται υπόψη η διάπραξη πειθαρχικού παραπτώματος, εφόσον μαρτυρεί προφανή διαφθορά χαρακτήρα ή αναξιοπρεπή διαγωγή ή αδιαφορία ή βαρειά αμέλεια περί την εκτέλεση των υπηρεσιακών καθηκόντων, καθώς και η καθ’ έξη διάπραξη πειθαρχικών παραπτωμάτων. β. Καταρτίζει πίνακες ικανών υποψηφίων για τη συμμετοχή στις εξετάσεις και αποκλειστέων από αυτές. γ. Κοινοποιεί τους πίνακες αυτούς, με διαταγή του, στις Υπηρεσίες της Ελληνικής Αστυνομίας και καλεί τους υποψηφίους του πίνακα ικανών για συμμετοχή στις εξετάσεις …».</p>
        <p>6. Επειδή, στο άρθρο 15 του π.δ. 120/2008 «Πειθαρχικό Δίκαιο Αστυνομικού Προσωπικού» (Α΄ 182), το οποίο φέρει τον τίτλο «Διαθεσιμότητα» ορίζεται ότι: «1. Αρμόδιοι για τη λήψη του διοικητικού μέτρου της διαθεσιμότητας, είναι: α) Ο Υπουργός Εσωτερικών για τους Αντιστρατήγους. β) Ο Υφυπουργός Εσωτερικών για τους Υποστρατήγους και Ταξιάρχους. γ) Ο Αρχηγός της Ελληνικής Αστυνομίας για τους Αστυνομικούς Διευθυντές. δ) Ο Υπαρχηγός της Ελληνικής Αστυνομίας για τους λοιπούς Αξιωματικούς και ε) Ο Προϊστάμενος του Επιτελείου του Αρχηγείου της Ελληνικής Αστυνομίας για τους λοιπούς αστυνομικούς. 2. Σε διαθεσιμότητα μπορεί να τίθενται οι αστυνομικοί, όταν ασκείται σε βάρος τους ποινική δίωξη για ποινικό αδίκημα για το οποίο απειλείται ποινή κάθειρξης ή φυλάκισης τουλάχιστον τριών (3) μηνών ή διατάσσεται σε βάρος τους Ε.Δ.Ε., για πειθαρχικό παράπτωμα για το οποίο απειλείται ανώτερη πειθαρχική ποινή [σύμφωνα με το άρθρο 5 παρ. 2 ανώτερες πειθαρχικές ποινές είναι η απόταξη, η αργία με απόλυση διαρκείας δύο έως έξι μηνών και η αργία με πρόσκαιρη παύση διαρκείας δεκαπέντε ημερών έως τεσσάρων μηνών - κατώτερες πειθαρχικές ποινές είναι το πρόστιμο και η επίπληξη]. Η διάρκεια της διαθεσιμότητας δεν μπορεί να υπερβαίνει τους δεκαοκτώ (18) μήνες, εκτός αν πρόκειται για πειθαρχικό παράπτωμα για το οποίο απειλείται η ποινή της απόταξης οπότε μπορεί να διαρκέσει μέχρι είκοσι τέσσερις (24) μήνες. Η διαθεσιμότητα μπορεί να λήξει και πριν την συμπλήρωση των παραπάνω χρονικών ορίων, με πράξη του οργάνου που την αποφάσισε, εκτός αν επιβλήθηκε με τελεσίδική διοικητική πράξη πειθαρχική ποινή, οπότε λήγει με την έναρξη εκτέλεσής της. 3. Σε διαθεσιμότητα τίθενται υποχρεωτικά οι αστυνομικοί για όλο το χρονικό διάστημα που εκτίουν στερητική της ελευθερίας ποινή ή τελούν σε προσωρινή κράτηση. Σε περίπτωση αντικατάστασης της προσωρινής κράτησης με περιοριστικούς όρους δεν διακόπτεται η διαθεσιμότητα. Η διάρκεια της υποχρεωτικής δεν υπολογίζεται στη διάρκεια της δυνητικής διαθεσιμότητας. 4. Σε διαθεσιμότητα τίθενται υποχρεωτικά και οι αστυνομικοί στους οποίους επιβλήθηκε ποινή απόταξης και διαγράφηκαν από τη δύναμη του Σώματος, σε περίπτωση που η απόφαση με την οποία επιβλήθηκε η ποινή αυτή ακυρώθηκε από διοικητικό δικαστήριο. Η διαθεσιμότητα αυτή διαρκεί μέχρι να αποφανθεί για την υπόθεση το αρμόδιο πειθαρχικό συμβούλιο, που επιλαμβάνεται μετά την ακυρωτική απόφαση και δεν μπορεί να υπερβαίνει το ένα (1) έτος. 5. Οι διατάξεις της παρ. 5 του άρθρου 54 του παρόντος έχουν ανάλογη εφαρμογή και στην περίπτωση της διαθεσιμότητας [στη διάταξη αυτή ορίζεται ότι: «Η έκτιση της ποινής των αργιών μπορεί να συντρέχει με αναρρωτική άδεια ή οποιαδήποτε άλλη αποχή από τα καθήκοντα για λόγους υγείας, ανεξάρτητα αν οι καταστάσεις αυτές προκύψουν πριν ή μετά την έναρξη έκτισης της αργίας. Στις περιπτώσεις αυτές ο αστυνομικός θεωρείται ότι τελεί σε κατάσταση αναρρωτικής άδειας ή αποχής από τα καθήκοντα για λόγους υγείας, υφίσταται όμως και τις συνέπειες της αργίας»]. 6. Η θέση του αστυνομικού σε διαθεσιμότητα δεν κωλύει την εκ νέου θέση αυτού στην ίδια κατάσταση για άλλο πειθαρχικό παράπτωμα ή ποινικό αδίκημα. Στην περίπτωση όμως αυτή η νέα διαθεσιμότητα αρχίζει μετά τη λήξη της πρώτης. 7. Σε περίπτωση επιβολής ποινής αργίας για άλλο πειθαρχικό παράπτωμα, κατά το χρόνο που ο αστυνομικός τελεί σε διαθεσιμότητα, αναστέλλεται η κατάσταση της διαθεσιμότητας από την έναρξη έκτισης της ποινής και συνεχίζεται μετά την έκτισή της. 8. Οι τελούντες σε κατάσταση διαθεσιμότητας: α) Δεν εκτελούν υπηρεσία από την επίδοση σ’ αυτούς της σχετικής απόφασης αλλά υποχρεούνται, εφόσον κλητεύονται, να εμφανίζονται για εξέταση ενώπιον των αρμοδίων δικαστικών και ανακριτικών αρχών, οπότε έχουν τα δικαιώματα και τις υποχρεώσεις των εν ενεργεία συναδέλφων τους, χωρίς να διακόπτεται η κατάσταση στην οποία τελούν. β) Δεν επιτρέπεται να φέρουν τη στολή ούτε να απομακρύνονται από την έδρα της Υπηρεσίας τους χωρίς την έγκριση, κατά περίπτωση, των αρμοδίων οργάνων που ορίζονται στην παρ. 1. γ) Υπόκεινται στις διατάξεις περί πειθαρχίας όπως και οι εν ενεργεία αστυνομικοί και δ) Υποχρεούνται να παραδίδουν τον ατομικό οπλισμό και το υπηρεσιακό δελτίο ταυτότητας, οπότε εφοδιάζονται με σχετική βεβαίωση της Υπηρεσίας, που φέρει φωτογραφία με πολιτική περιβολή και τα στοιχεία της ταυτότητάς τους. 9. Ο χρόνος της διαθεσιμότητας, που διανύθηκε για πειθαρχικό παράπτωμα για το οποίο επακολούθησε η επιβολή της ποινής της απόταξης και εκείνος που διανύθηκε λόγω έκτισης στερητικής της ελευθερίας ποινής ή προσωρινής κράτησης, δεν θεωρείται χρόνος πραγματικής υπηρεσίας. Σε περίπτωση επιβολής ποινής αργίας, ο χρόνος διαθεσιμότητας λογίζεται ως χρόνος έκτισης της ποινής αυτής. Αν επιβλήθηκε κατώτερη πειθαρχική ποινή ή δεν επιβλήθηκε ποινή, ο χρόνος της διαθεσιμότητας λογίζεται ως χρόνος πραγματικής υπηρεσίας και αίρονται οι συνέπειες αυτής».</p>
        <p>7. Επειδή, στο άρθρο 39 του ανωτέρω π.δ. 120/2008, το οποίο φέρει τον τίτλο «Διαδικασία μετά την Ένορκη Διοικητική Εξέταση (Ε.Δ.Ε.)» ορίζεται ότι: «1. Μετά το πέρας της Ε.Δ.Ε. οι κατά το άρθρο 31 αρμόδιοι … εκτιμώντας τα περιστατικά που βεβαιώθηκαν από την Ε.Δ.Ε. προβαίνουν στις ακόλουθες ενέργειες: α) Αν κρίνουν ότι δεν τελέσθηκε πειθαρχικό παράπτωμα θέτουν την υπόθεση στο αρχείο …, β) Αν κρίνουν ότι τελέσθηκε πειθαρχικό παράπτωμα που επισύρει κατώτερη πειθαρχική ποινή, επιβάλλουν με απόφασή τους την ποινή αυτή …, γ) Αν κρίνουν ότι τελέσθηκε πειθαρχικό παράπτωμα που επισύρει ανώτερη πειθαρχική ποινή, παραπέμπουν τον εγκαλούμενο στο αρμόδιο πειθαρχικό συμβούλιο …». Εξάλλου, σύμφωνα με το άρθρο 31 παρ. 1 περ. ε΄ αρμόδιοι για να προβούν στις ανωτέρω ενέργειες όσον αφορά τους αστυνομικούς υπαλλήλους μέχρι και τον βαθμό του Αστυνομικού Υποδιευθυντή είναι οι Γενικοί Αστυνομικοί Διευθυντές, ο Διευθυντής της Αστυνομικής Ακαδημίας και ο Διευθυντής της Γενικής Διεύθυνσης Ασφάλειας Επισήμων.</p>
        <p>8. Επειδή, από τις παρατεθείσες στις προηγούμενες σκέψεις διατάξεις συνάγεται ότι με τα π.δ. 4/1995 και 82/2006 προβλέπονται ειδικές διαδικασίες προαγωγής αστυνομικών υπαλλήλων, μη αξιωματικών, κατόπιν επιτυχίας τους σε εξετάσεις. Για τη συμμετοχή σε αυτές απαιτείται, μεταξύ άλλων, η κρίση αστυνομικών οργάνων, η οποία εκφέρεται κατόπιν τήρησης ειδικής διαδικασίας, που μπορεί να απολήξει ακόμη και σε απόφαση του Αρχηγού της ΕΛ.ΑΣ., ότι οι ενδιαφερόμενοι είναι «ικανοί» για τη συμμετοχή τους στις εξετάσεις. Για την εν λόγω κρίση λαμβάνονται υπόψη η υπηρεσιακή απόδοση, ο ζήλος, το ενδιαφέρον για την υπηρεσία, η πειθαρχικότητα και η διαγωγή του αστυνομικού υπαλλήλου. Με τις προσβαλλόμενες διατάξεις του π.δ. 3/2013 εισάγονται ως περαιτέρω προϋποθέσεις συμμετοχής στις πιο πάνω εξετάσεις η μη θέση του ενδιαφερομένου σε διαθεσιμότητα και η μη παραπομπή του ενώπιον πειθαρχικού συμβουλίου. Οι καταστάσεις αυτές του αστυνομικού υπαλλήλου ανάγονται στην ύπαρξη εκκρεμών σε βάρος του ποινικών ή πειθαρχικών διαδικασιών για μη ασήμαντα ποινικά αδικήματα και πειθαρχικά παραπτώματα και εμποδίζουν τη συμμετοχή του στις εξετάσεις μόνον εάν εξακολουθούν να υφίστανται μέχρι την έναρξή τους.</p>
        <p>9. Επειδή, με την κρινόμενη αίτηση προβάλλεται ότι οι προσβαλλόμενες διατάξεις, με τις οποίες θεσπίζεται απόλυτη απαγόρευση συμμετοχής των αστυνομικών υπαλλήλων στις ανωτέρω εξετάσεις για τον λόγο ότι τελούν σε διαθεσιμότητα ή έχουν παραπεμφθεί σε πειθαρχικό συμβούλιο, αντίκεινται στο τεκμήριο της αθωότητας του ποινικώς ή πειθαρχικώς διωκόμενου, το οποίο κατοχυρώνεται, κατά την αιτούσα συνδικαλιστική οργάνωση, στα άρθρα 2 παρ. 1 του Συντάγματος, 6 παρ. 2 της Ευρωπαϊκής Σύμβασης των Δικαιωμάτων του Ανθρώπου (Ε.Σ.Δ.Α.), που κυρώθηκε με το ν.δ. 53/1974 (Α΄ 256) και 14 παρ. 2 του Διεθνούς Συμφώνου για τα Ατομικά και Πολιτικά Δικαιώματα (Δ.Σ.Α.Π.Δ.), που κυρώθηκε με το ν. 2462/1997 (Α΄ 25), καθώς και, σε επίπεδο κανονιστικής πράξης, όσον αφορά στο πειθαρχικό δίκαιο, στο άρθρο 8 παρ. 1 και 2 περ. γ΄ του π.δ. 120/2008. Ο λόγος αυτός είναι, σε κάθε περίπτωση, απορριπτέος ως αβάσιμος, διότι με τις προσβαλλόμενες διατάξεις δεν αποδίδονται στους αστυνομικούς υπαλλήλους που τελούν σε διαθεσιμότητα ή έχουν παραπεμφθεί σε πειθαρχικό συμβούλιο η διάπραξη ποινικού αδικήματος ή η τέλεση πειθαρχικού παραπτώματος, αλλά, προκειμένου ειδικώς για τη συμμετοχή τους σε εξετάσεις, η επιτυχία στις οποίες άγει σε προαγωγή τους, λαμβάνονται υπόψη αυτά καθαυτά τα ανωτέρω γεγονότα (πρβλ. ΕΔΔΑ ιδίως απόφαση επί του παραδεκτού της 3.9.2013, Milojevic κατά Σερβίας (43519/07) και απόφαση της 27.9.2011, Hrdalo κατά Κροατίας (23272/07)).</p>
        <p>10. Επειδή, στο άρθρο 5 του Συντάγματος ορίζεται ότι: «1. Καθένας έχει δικαίωμα να αναπτύσσει ελεύθερα την προσωπικότητά του και να συμμετέχει στην κοινωνική, οικονομική και πολιτική ζωή της Χώρας, εφόσον δεν προσβάλλει τα δικαιώματα των άλλων και δεν παραβιάζει το Σύνταγμα ή τα χρηστά ήθη. 2. …». Περαιτέρω, στο άρθρο 25 του Συντάγματος ορίζονται τα εξής: «1. Τα δικαιώματα του ανθρώπου ως ατόμου και ως μέλους του κοινωνικού συνόλου … τελούν υπό την εγγύηση του Κράτους. … Οι κάθε είδους περιορισμοί που μπορούν κατά το Σύνταγμα να επιβληθούν στα δικαιώματα αυτά πρέπει να προβλέπονται είτε απευθείας από το Σύνταγμα είτε από το νόμο, εφόσον υπάρχει επιφύλαξη υπέρ αυτού και να σέβονται την αρχή της αναλογικότητας».</p>
        <p>11. Επειδή, η αρχή της αξιοκρατίας, η οποία απορρέει από το άρθρο 5 παρ. 1 του Συντάγματος, υπαγορεύει όπως η πρόσβαση σε δημόσιες θέσεις και αξιώματα γίνεται με κριτήρια που συνάπτονται με την προσωπική αξία και ικανότητα των ενδιαφερομένων για την κατάληψή τους (ΣτΕ 711/2017, Ολομ., 1205/2015, 959, 1539, 1997/2015 Ολομ., 3584/2013, 7μ., 2756/2011, 2462/2010, 7μ., 2396/2004, Ολομ. κ.ά.). Η αρχή αυτή καταλαμβάνει όχι μόνο τη διαδικασία πρόσβασης σε δημόσιες θέσεις και αξιώματα αλλά και, περαιτέρω, τις εν γένει διαδικασίες εξέλιξης (προαγωγής ή ανάθεσης καθηκόντων) των δημόσιων υπαλλήλων (ΣτΕ 3052/2009, Ολομ., πρβλ. 711/2017, Ολομ.), περιλαμβανομένων και των στρατιωτικών υπαλλήλων, όπως είναι οι αστυνομικοί υπάλληλοι της ΕΛ.ΑΣ. Εξάλλου, σύμφωνα με τη συνταγματική αρχή της αναλογικότητας, η οποία κατοχυρώνεται στο άρθρο 25 παρ. 1 εδ. δ΄ του Συντάγματος, όπως ισχύει μετά την αναθεώρηση του έτους 2001, οι επιβαλλόμενοι από τον νόμο περιορισμοί πρέπει να είναι πρόσφοροι και αναγκαίοι για την επίτευξη του επιδιωκόμενου από τον νομοθέτη σκοπού δημόσιου ή κοινωνικού συμφέροντος και να μην είναι δυσανάλογοι προς αυτόν (βλ. ΣτΕ 1090/2017, 2526/2013, Ολομ. 1991, 3665/2005, Ολομ. κ.ά.).</p>
        <p>12. Επειδή, οι προσβαλλόμενες διατάξεις, καθ’ ο μέρος εισάγουν απόλυτο αποκλεισμό από τις εξετάσεις για την προαγωγή των αστυνομικών υπαλλήλων τους οποίους αφορούν, δεν είναι σύμφωνες προς την αρχή της αξιοκρατίας σε συνδυασμό με την αρχή της αναλογικότητας, όπως οι αρχές αυτές κατοχυρώνονται στις ανωτέρω διατάξεις των άρθρων 5 παρ. 1 και 25 παρ. 1 περ. δ΄ του Συντάγματος. Τούτο, διότι τόσο η θέση του αστυνομικού υπαλλήλου σε διαθεσιμότητα όσο και η παραπομπή του σε πειθαρχικό συμβούλιο δεν είναι ασύμβατες με τη συμμετοχή του στις επίμαχες εξετάσεις, εφόσον, μάλιστα, προκειμένου να επιτραπεί η συμμετοχή του σε αυτές, πρέπει να κριθεί με βάση ειδική διαδικασία «ικανός» προς τούτο, για την εκφορά δε της κρίσης αυτής λαμβάνονται υπόψη οι ανωτέρω καταστάσεις καθώς και οι λόγοι που κατά τον νόμο τις επέβαλαν. Περαιτέρω, ο επιδιωκόμενος με τις προσβαλλόμενες διατάξεις σκοπός, που είναι η μη προαγωγή ακατάλληλων προς τούτο αστυνομικών υπαλλήλων σε ανώτερο βαθμό, προδήλως μπορεί να επιτευχθεί εξίσου αποτελεσματικά, χωρίς βλάβη του δημόσιου συμφέροντος και χωρίς να θίγονται δικαιώματα και συμφέροντα τρίτων προσώπων, με το επιτρεπτό της συμμετοχής τους στις ανωτέρω εξετάσεις (εφόσον κριθούν «ικανοί» προς τούτο), χωρίς όμως οι μεν επιτυχόντες στη Σχολή Αξιωματικών της ΕΛ.ΑΣ. να έχουν δικαίωμα φοίτησης σε αυτήν και ονομασίας τους ως Δόκιμων Υπαστυνόμων (κατά το άρθρο 14 παρ. 1 του π.δ. 4/1995), οι δε επιτυχόντες στις προαγωγικές εξετάσεις για τον βαθμό του Αρχιφύλακα να έχουν δικαίωμα προαγωγής στον βαθμό αυτόν, εάν -και στις δύο περιπτώσεις- δεν έχουν, προηγουμένως, παύσει να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του πειθαρχικού συμβουλίου (όπως προβλέπεται στις προσβαλλόμενες διατάξεις για το επιτρεπτό της συμμετοχής τους στις εξετάσεις). Άλλωστε, στο άρθρο 2 παρ. 1 περ. ζ΄ του ανωτέρω π.δ. 4/1995, το οποίο αφορά στους ιδιώτες υποψηφίους στις εξετάσεις για την εισαγωγή στη Σχολή Αξιωματικών της ΕΛ.ΑΣ., ορίζεται ότι όσοι έχουν παραπεμφθεί σε δίκη, μπορούν να μετάσχουν στις εξετάσεις, αλλά δεν κατατάσσονται στο Σώμα και δεν φοιτούν στη Σχολή, αν μέχρι τον χρόνο έκδοσης της διαταγής κατάταξης δεν έχει εκδοθεί αμετάκλητη αθωωτική απόφαση. Εξάλλου (στη μεταγενέστερη του κρίσιμου εν προκειμένω χρόνου) διάταξη του άρθρου 2 παρ. 3 της 223.10-3/2014 απόφασης του Υπουργού Ναυτιλίας «Κατάταξη Δοκίμων Σημαιοφόρων Λιμενικού Σώματος» (Β΄ 1607) ορίζεται ότι στρατιωτικοί υπάλληλοι του Λιμενικού Σώματος (Ανθυπασπιστές, Υπαξιωματικοί και Λιμενοφύλακες) μπορούν να συμμετάσχουν στον διαγωνισμό για την εισαγωγή στη Σχολή Δοκίμων Σημαιοφόρων του Λιμενικού Σώματος ακόμη και αν έχουν παραπεμφθεί σε δίκη για ορισμένα ποινικά αδικήματα, αλλά δεν κατατάσσονται στο Σώμα και δεν φοιτούν στη Σχολή, αν μέχρι την προκαθορισμένη ημερομηνία κατάταξης των επιτυχόντων στη Σχολή δεν έχει εκδοθεί αμετάκλητη αθωωτική απόφαση∙ αντίστοιχα ισχύουν και αν έχουν παραπεμφθεί ενώπιον Ανακριτικού Συμβουλίου για οποιονδήποτε λόγο. Αντιστοίχως, η Επιτροπή Αναστολών του Συμβουλίου της Επικρατείας έχει επιτρέψει τη συμμετοχή ενδιαφερομένων σε εξετάσεις μέχρι τη δημοσίευση απόφασης επί της αιτήσεως ακυρώσεως, με την αιτιολογία ότι σε διαφορετική περίπτωση η βλάβη τους δεν θα μπορεί να επανορθωθεί, χωρίς όμως αυτοί να δύνανται να αντλήσουν περαιτέρω δικαιώματα από τυχόν επιτυχία τους σε αυτές (βλ. Ε.Α. ΣτΕ 376/2016, 1306/2010 κ.ά., πρβλ. και ΣτΕ 1786/2014). Συνεπώς, για τον λόγο αυτόν, που βασίμως προβάλλεται, πρέπει να γίνει δεκτή η κρινόμενη αίτηση και να ακυρωθούν οι προσβαλλόμενες διατάξεις του π.δ. 3/2013.</p>
        <p>Δ ι ά τ α ύ τ α</p>
        <p>Δέχεται την αίτηση.</p>
        <p>Ακυρώνει τα άρθρα 2 και 3 του προεδρικού διατάγματος 3/2013.</p>
        <p>Διατάσσει την απόδοση του παραβόλου.</p>
        <p>Επιβάλλει στο Δημόσιο τη δικαστική δαπάνη του αιτούντος σωματείου, η οποία ανέρχεται σε εννιακόσια είκοσι (460+460) ευρώ.</p>
        <p>Η διάσκεψη έγινε στην Αθήνα στις 6 Νοεμβρίου 2017</p>
        <p>Ο Προεδρεύων ΣύμβουλοςΗ Γραμματέας του Γ΄ Τμήματος</p>
        <p>Δ. ΣκαλτσούνηςΔ. Τετράδη</p>
        <p>και η απόφαση δημοσιεύθηκε σε δημόσια συνεδρίαση της 31ης Δεκεμβρίου 2018.</p>
        <p>Ο Προεδρεύων ΑντιπρόεδροςΗ Γραμματέας του Γ´ Τμήματος</p>
        <p>Δ. ΣκαλτσούνηςΔ. Τετράδη</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης αίτησης καταβλήθηκε το νόμιμο παράβολο (1299460, 3569555/2013 γραμμάτια παραβόλου).</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την αίτηση αυτή ζητείται η ακύρωση των άρθρων <ref href="/akn/gr/act/presidentialDecree/2013/3/!main#art_2">2</ref> και <ref href="/akn/gr/act/presidentialDecree/2013/3/!main#art_3">3</ref> του <ref href="/akn/gr/act/presidentialDecree/2013/3/!main">π.δ. 3/2013</ref> (Α΄ 9), με τα οποία ορίστηκε ότι δεν έχουν δικαίωμα συμμετοχής στις γενικές εξετάσεις για τη Σχολή Αξιωματικών της Ελληνικής Αστυνομίας (ΕΛ.ΑΣ.) όσοι Αστυφύλακες, Υπαρχιφύλακες και Αρχιφύλακες έχουν τεθεί σε διαθεσιμότητα ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου (άρθρο 2) και ότι, όταν συντρέχουν οι ανωτέρω προϋποθέσεις, οι υπαξιωματικοί της ΕΛ.ΑΣ. δεν έχουν δικαίωμα συμμετοχής στις προαγωγικές εξετάσεις για τον βαθμό του Αρχιφύλακα (άρθρο 3).</p>
          </item>
          <item eId="motivation_list_1__item_3">
            <num>3.</num>
            <p>Επειδή, το αιτούν σωματείο με την επωνυμία «Πανελλήνια Ομοσπονδία Αστυνομικών Υπαλλήλων» αποτελεί δευτεροβάθμια συνδικαλιστική οργάνωση με μέλη της σωματεία στα οποία μετέχουν αστυνομικοί υπάλληλοι, στους δε σκοπούς του περιλαμβάνεται, όπως προκύπτει από το προσκομισθέν καταστατικό, η διαφύλαξη και προαγωγή των εργασιακών και κοινωνικών συμφερόντων των αστυνομικών υπαλλήλων. Υπό τα δεδομένα αυτά, η αιτούσα ομοσπονδία με έννομο συμφέρον ασκεί την κρινόμενη αίτηση, διότι με τις προσβαλλόμενες διατάξεις δυσχεραίνονται αφενός η εισαγωγή των υπαξιωματικών και ανθυπαστυνόμων στη Σχολή Αξιωματικών της ΕΛ.ΑΣ., αφετέρου η εξέλιξη των υπαξιωματικών στον βαθμό του Αρχιφύλακα (πρβλ. <ref href="/akn/gr/judgment/COS/2012/4662/!main">ΣτΕ 4662/2012</ref> Ολομ.).</p>
          </item>
          <item eId="motivation_list_1__item_4">
            <num>4.</num>
            <p>Επειδή, με το <ref href="/akn/gr/act/presidentialDecree/1995/4/!main">π.δ. 4/1995</ref> «Εισαγωγή στις Σχολές Αξιωματικών και Αστυφυλάκων με το σύστημα των γενικών εξετάσεων» (Α΄ 1) ρυθμίζονται τα της εισαγωγής στις ανωτέρω σχολές ιδιωτών υποψηφίων (Κεφάλαιο Β) και τα της εισαγωγής Αστυφυλάκων, Αρχιφυλάκων και Ανθυπαστυνόμων στη Σχολή Αξιωματικών της ΕΛ.ΑΣ. (Κεφάλαιο Γ). Όσον αφορά στη δεύτερη κατηγορία υποψηφίων, ορίζονται, μεταξύ άλλων, τα εξής: «Άρθρο 9 Προσόντα αστυνομικών υποψηφίων δόκιμων Υπαστυνόμων 1. Δικαίωμα συμμετοχής στις Γενικές Εξετάσεις για τη Σχολή Αξιωματικών έχουν οι Αστυφύλακες, Αρχιφύλακες και Ανθυπαστυνόμοι που: α) Δεν υπερβαίνουν το 35ο έτος της ηλικίας τους κατά την 31η Δεκεμβρίου του έτους διενέργειας των εξετάσεων. Το ανωτέρω όριο ηλικίας μειώνεται κάθε χρόνο διενέργειας των εξετάσεων, κατά ένα (1) έτος, μέχρι να φθάσει τελικά στο 30ο έτος. β) Είναι κάτοχοι τίτλου σπουδών που τους επιτρέπει τη συμμετοχή σε εξετάσεις για την εισαγωγή στα Α.Ε.Ι. της χώρας. γ) Έχουν υγεία και άρτια σωματική διάπλαση, διαπιστούμενη από την αρμόδια υγειονομική επιτροπή, σύμφωνα με τις διατάξεις που ισχύουν κάθε φορά. δ) Έχουν ευμενή πρόταση των ιεραρχικά προϊσταμένων τους ότι έχουν τα απαιτούμενα προσόντα και διαγωγή. 2. Δεν έχουν δικαίωμα συμμετοχής στις Γενικές Εξετάσεις για τη Σχολή Αξιωματικών όσοι έχουν τεθεί σε κατάσταση διαθεσιμότητας ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου [η παράγραφος 2 προστέθηκε με τη διάταξη του <ref href="/akn/gr/act/presidentialDecree/2013/3/!main#art_2__par_2">άρθρου 2 παρ. 2 του π.δ. 3/2013</ref>, η οποία προσβάλλεται με την κρινόμενη αίτηση - με την παρ. 1 του ίδιου π.δ. η πρώην μόνη παράγραφος του άρθρου 9 αριθμήθηκε, για νομοτεχνικούς λόγους, σε παράγραφο 1]. Άρθρο 10 … Άρθρο 11 Έλεγχος και υποβολή δικαιολογητικών Προτάσεις ικανότητας υποψηφίων 1. Οι Υπηρεσίες που δέχονται τα δικαιολογητικά συμμετοχής των υποψηφίων στις εξετάσεις: α) … β) Συντάσσουν για κάθε υποψήφιο πρόταση ικανότητας συμμετοχής στις εξετάσεις, λαμβάνοντας υπόψη την υπηρεσιακή απόδοση, το ζήλο και το ενδιαφέρον για την υπηρεσία, την πειθαρχικότητα και διαγωγή. Για τη σύνταξη των προτάσεων ικανότητας και τη γνωμάτευση σ’ αυτές εφαρμόζονται ανάλογα οι διατάξεις για τη σύνταξη των εκθέσεων ικανότητας. Κάθε σχετική αμφιβολία αίρεται με διαταγή του Αρχηγού. γ) Υποβάλλουν, μέσα στην οριζόμενη με την προκήρυξη προθεσμία, τα δικαιολογητικά και τις προτάσεις ικανότητας στις οποίες επισυνάπτεται αντίγραφο του ατομικού βιβλιαρίου των υποψηφίων Α´ και Β´ μέρους, εξαιρουμένων των αδειών, μεταθέσεων και μετακινήσεων, στις άμεσα προϊστάμενες Αστυνομικές Διευθύνσεις ή Διευθύνσεις Αστυνομίας, Ασφάλειας, Τροχαίας ή προς αυτές εξομοιούμενες Υπηρεσίες. … 2. Οι Υπηρεσίες της παραγράφου 1 εδ. γ΄ του παρόντος άρθρου: α) Μεριμνούν για τη συμπλήρωση ή διόρθωση τυχόν ελλείψεων ή σφαλμάτων στα δικαιολογητικά. β) Υποβάλλουν στην αρμόδια Διεύθυνση του Υπουργείου Δημόσιας Τάξης και μέσα στην οριζόμενη από την προκήρυξη προθεσμία: (1) Συγκεντρωτικές ονομαστικές καταστάσεις, με αλφαβητική σειρά και σε δύο αντίτυπα, των υποψηφίων που κρίνονται ομόφωνα ως ικανοί για συμμετοχή στις εξετάσεις. … (2) Συγκεντρωτικές ονομαστικές καταστάσεις, με αλφαβητική σειρά και σε δύο αντίτυπα, μαζί με όλα τα δικαιολογητικά των υποψηφίων που κρίνονται ομόφωνα ως μη ικανοί για συμμετοχή στις εξετάσεις ή για την ικανότητα των οποίων υπάρχει διαφωνία. Άρθρο 12 Πίνακες ικανών και αποκλειστέων υποψηφίων. 1. Ο Αρχηγός της Ελληνικής Αστυνομίας, μετά τη συγκέντρωση όλων των απαιτούμενων στοιχείων: α) Αποφασίζει οριστικώς για κάθε περίπτωση, για τη συμμετοχή ή όχι στις Γενικές Εξετάσεις των υποψηφίων που κρίνονται από τους ιεραρχικά προϊσταμένους τους ομόφωνα ως μη ικανοί ή για την ικανότητα των οποίων υπάρχει διαφωνία. Για τον αποκλεισμό υποψήφιου από τις εξετάσεις λαμβάνεται υπόψη η διάπραξη πειθαρχικού παραπτώματος, εφόσον τούτο μαρτυρεί προφανή διαφθορά χαρακτήρα ή αναξιοπρεπή διαγωγή ή αδιαφορία ή βαρειά αμέλεια περί την εκτέλεση των υπηρεσιακών καθηκόντων και η καθ’ έξη διάπραξη πειθαρχικών παραπτωμάτων. β) Καταρτίζει πίνακες ικανών υποψηφίων για τη συμμετοχή στις εξετάσεις και αποκλειστέων από αυτές. γ) Κοινοποιεί τους πίνακες αυτούς, με διαταγή του, στις Υπηρεσίες της Ελληνικής Αστυνομίας. 2. Οι πίνακες ικανών αποστέλλονται εγκαίρως στο Υπουργείο Εθνικής Παιδείας και Θρησκευμάτων».</p>
          </item>
          <item eId="motivation_list_1__item_5">
            <num>5.</num>
            <p>Επειδή, στο <ref href="/akn/gr/act/presidentialDecree/2006/82/!main">π.δ. 82/2006</ref> «Προϋποθέσεις, δικαιολογητικά, εξεταζόμενα μαθήματα και διαδικασία προαγωγικών εξετάσεων για την κάλυψη κενών οργανικών θέσεων Αρχιφυλάκων γενικών καθηκόντων» (Α΄ 86) ορίζονται, μεταξύ άλλων, τα εξής: «Άρθρο 1 Προϋποθέσεις συμμετοχής στις εξετάσεις 1. Δικαίωμα συμμετοχής στις προαγωγικές εξετάσεις για το βαθμό του Αρχιφύλακα έχουν οι Αστυφύλακες, Υπαρχιφύλακες και οι Αρχιφύλακες που κατέχουν οργανική θέση Αστυφύλακα εφόσον πληρούν τις εξής προϋποθέσεις: α. … δ. Έχουν ευμενή πρόταση των ιεραρχικά προϊσταμένων τους ότι συγκεντρώνουν τα απαιτούμενα ουσιαστικά προσόντα και διαγωγή, σύμφωνα με το άρθρο 5 παρ. 1β. 2. Δεν έχουν δικαίωμα συμμετοχής στις προαγωγικές εξετάσεις για το βαθμό του Αρχιφύλακα όσοι έχουν τεθεί σε κατάσταση διαθεσιμότητας ή έχουν παραπεμφθεί ενώπιον πειθαρχικού συμβουλίου, εφόσον μέχρι την έναρξη των εξετάσεων εξακολουθούν να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του οικείου πειθαρχικού συμβουλίου [η παράγραφος 2 προστέθηκε με τη διάταξη του <ref href="/akn/gr/act/presidentialDecree/2013/3/!main#art_3">άρθρου 3 του π.δ. 3/2013</ref>, η οποία προσβάλλεται με την κρινόμενη αίτηση]. … Άρθρο 5 Έλεγχος και υποβολή δικαιολογητικών Προτάσεις ικανότητας υποψηφίων 1. Οι Υπηρεσίες που δέχονται τα δικαιολογητικά συμμετοχής των υποψηφίων στις προαγωγικές εξετάσεις: α. … β. Συντάσσουν για κάθε υποψήφιο πρόταση ικανότητας συμμετοχής στις εξετάσεις, λαμβάνοντας υπόψη την υπηρεσιακή απόδοση, το ζήλο και το ενδιαφέρον για την υπηρεσία, την πειθαρχικότητα και διαγωγή, όπως τα στοιχεία αυτά προκύπτουν από τις υπηρεσιακές εκθέσεις και τα λοιπά στοιχεία του ατομικού φακέλου. Για τη σύνταξη των προτάσεων ικανότητας και τη γνωμάτευση σ’ αυτές εφαρμόζονται ανάλογα οι διατάξεις για τη σύνταξη των εκθέσεων ικανότητας Αστυφυλάκων. Κάθε σχετική αμφιβολία αίρεται με διαταγή του Αρχηγού. γ. Υποβάλλουν, μέσα στην οριζόμενη από την προκήρυξη προθεσμία στις άμεσα προϊστάμενες Αστυνομικές Διευθύνσεις ή Διευθύνσεις Αστυνομίας, Ασφάλειας, Τροχαίας ή προς αυτές εξομοιούμενες Υπηρεσίες, τα δικαιολογητικά και τις προτάσεις ικανότητας … 2. Οι Υπηρεσίες του εδαφίου γ΄ της προηγούμενης παραγράφου: α. Μεριμνούν για τη συμπλήρωση ή διόρθωση τυχόν σφαλμάτων στα δικαιολογητικά. β. Υποβάλλουν στη Διεύθυνση Εκπαίδευσης του Αρχηγείου της Ελληνικής Αστυνομίας και μέσα στην οριζόμενη από την προκήρυξη προθεσμία συγκεντρωτικές ονομαστικές καταστάσεις, με αλφαβητική σειρά, σε δύο αντίτυπα: (1) Των υποψηφίων που κρίνονται ομόφωνα ως ικανοί για συμμετοχή στις εξετάσεις … (2) Των υποψηφίων που κρίνονται ομόφωνα ως μη ικανοί για συμμετοχή στις εξετάσεις ή για την ικανότητα των οποίων υπάρχει διαφωνία μεταξύ των αρμοδίων για τη σύνταξη και υποβολή των προτάσεων ικανότητας, μαζί με όλα τα δικαιολογητικά. Άρθρο 6 Πίνακες ικανών και αποκλειστέων υποψηφίων 1. Ο Αρχηγός της Ελληνικής Αστυνομίας, μετά τη συγκέντρωση όλων των απαιτούμενων στοιχείων: α. Αποφασίζει οριστικά για τη συμμετοχή ή όχι στις εξετάσεις κάθε υποψηφίου που κρίνεται από τους ιεραρχικά προϊσταμένους του ομόφωνα ως μη ικανός ή για την ικανότητα του οποίου υπάρχει διαφωνία. Για τον αποκλεισμό υποψηφίου από τις εξετάσεις λαμβάνεται υπόψη η διάπραξη πειθαρχικού παραπτώματος, εφόσον μαρτυρεί προφανή διαφθορά χαρακτήρα ή αναξιοπρεπή διαγωγή ή αδιαφορία ή βαρειά αμέλεια περί την εκτέλεση των υπηρεσιακών καθηκόντων, καθώς και η καθ’ έξη διάπραξη πειθαρχικών παραπτωμάτων. β. Καταρτίζει πίνακες ικανών υποψηφίων για τη συμμετοχή στις εξετάσεις και αποκλειστέων από αυτές. γ. Κοινοποιεί τους πίνακες αυτούς, με διαταγή του, στις Υπηρεσίες της Ελληνικής Αστυνομίας και καλεί τους υποψηφίους του πίνακα ικανών για συμμετοχή στις εξετάσεις …».</p>
          </item>
          <item eId="motivation_list_1__item_6">
            <num>6.</num>
            <p>Επειδή, στο <ref href="/akn/gr/act/presidentialDecree/2008/120/!main#art_15">άρθρο 15 του π.δ. 120/2008</ref> «Πειθαρχικό Δίκαιο Αστυνομικού Προσωπικού» (Α΄ 182), το οποίο φέρει τον τίτλο «Διαθεσιμότητα» ορίζεται ότι: «1. Αρμόδιοι για τη λήψη του διοικητικού μέτρου της διαθεσιμότητας, είναι: α) Ο Υπουργός Εσωτερικών για τους Αντιστρατήγους. β) Ο Υφυπουργός Εσωτερικών για τους Υποστρατήγους και Ταξιάρχους. γ) Ο Αρχηγός της Ελληνικής Αστυνομίας για τους Αστυνομικούς Διευθυντές. δ) Ο Υπαρχηγός της Ελληνικής Αστυνομίας για τους λοιπούς Αξιωματικούς και ε) Ο Προϊστάμενος του Επιτελείου του Αρχηγείου της Ελληνικής Αστυνομίας για τους λοιπούς αστυνομικούς. 2. Σε διαθεσιμότητα μπορεί να τίθενται οι αστυνομικοί, όταν ασκείται σε βάρος τους ποινική δίωξη για ποινικό αδίκημα για το οποίο απειλείται ποινή κάθειρξης ή φυλάκισης τουλάχιστον τριών (3) μηνών ή διατάσσεται σε βάρος τους Ε.Δ.Ε., για πειθαρχικό παράπτωμα για το οποίο απειλείται ανώτερη πειθαρχική ποινή [σύμφωνα με το άρθρο 5 παρ. 2 ανώτερες πειθαρχικές ποινές είναι η απόταξη, η αργία με απόλυση διαρκείας δύο έως έξι μηνών και η αργία με πρόσκαιρη παύση διαρκείας δεκαπέντε ημερών έως τεσσάρων μηνών - κατώτερες πειθαρχικές ποινές είναι το πρόστιμο και η επίπληξη]. Η διάρκεια της διαθεσιμότητας δεν μπορεί να υπερβαίνει τους δεκαοκτώ (18) μήνες, εκτός αν πρόκειται για πειθαρχικό παράπτωμα για το οποίο απειλείται η ποινή της απόταξης οπότε μπορεί να διαρκέσει μέχρι είκοσι τέσσερις (24) μήνες. Η διαθεσιμότητα μπορεί να λήξει και πριν την συμπλήρωση των παραπάνω χρονικών ορίων, με πράξη του οργάνου που την αποφάσισε, εκτός αν επιβλήθηκε με τελεσίδική διοικητική πράξη πειθαρχική ποινή, οπότε λήγει με την έναρξη εκτέλεσής της. 3. Σε διαθεσιμότητα τίθενται υποχρεωτικά οι αστυνομικοί για όλο το χρονικό διάστημα που εκτίουν στερητική της ελευθερίας ποινή ή τελούν σε προσωρινή κράτηση. Σε περίπτωση αντικατάστασης της προσωρινής κράτησης με περιοριστικούς όρους δεν διακόπτεται η διαθεσιμότητα. Η διάρκεια της υποχρεωτικής δεν υπολογίζεται στη διάρκεια της δυνητικής διαθεσιμότητας. 4. Σε διαθεσιμότητα τίθενται υποχρεωτικά και οι αστυνομικοί στους οποίους επιβλήθηκε ποινή απόταξης και διαγράφηκαν από τη δύναμη του Σώματος, σε περίπτωση που η απόφαση με την οποία επιβλήθηκε η ποινή αυτή ακυρώθηκε από διοικητικό δικαστήριο. Η διαθεσιμότητα αυτή διαρκεί μέχρι να αποφανθεί για την υπόθεση το αρμόδιο πειθαρχικό συμβούλιο, που επιλαμβάνεται μετά την ακυρωτική απόφαση και δεν μπορεί να υπερβαίνει το ένα (1) έτος. 5. Οι διατάξεις της παρ. 5 του άρθρου 54 του παρόντος έχουν ανάλογη εφαρμογή και στην περίπτωση της διαθεσιμότητας [στη διάταξη αυτή ορίζεται ότι: «Η έκτιση της ποινής των αργιών μπορεί να συντρέχει με αναρρωτική άδεια ή οποιαδήποτε άλλη αποχή από τα καθήκοντα για λόγους υγείας, ανεξάρτητα αν οι καταστάσεις αυτές προκύψουν πριν ή μετά την έναρξη έκτισης της αργίας. Στις περιπτώσεις αυτές ο αστυνομικός θεωρείται ότι τελεί σε κατάσταση αναρρωτικής άδειας ή αποχής από τα καθήκοντα για λόγους υγείας, υφίσταται όμως και τις συνέπειες της αργίας»]. 6. Η θέση του αστυνομικού σε διαθεσιμότητα δεν κωλύει την εκ νέου θέση αυτού στην ίδια κατάσταση για άλλο πειθαρχικό παράπτωμα ή ποινικό αδίκημα. Στην περίπτωση όμως αυτή η νέα διαθεσιμότητα αρχίζει μετά τη λήξη της πρώτης. 7. Σε περίπτωση επιβολής ποινής αργίας για άλλο πειθαρχικό παράπτωμα, κατά το χρόνο που ο αστυνομικός τελεί σε διαθεσιμότητα, αναστέλλεται η κατάσταση της διαθεσιμότητας από την έναρξη έκτισης της ποινής και συνεχίζεται μετά την έκτισή της. 8. Οι τελούντες σε κατάσταση διαθεσιμότητας: α) Δεν εκτελούν υπηρεσία από την επίδοση σ’ αυτούς της σχετικής απόφασης αλλά υποχρεούνται, εφόσον κλητεύονται, να εμφανίζονται για εξέταση ενώπιον των αρμοδίων δικαστικών και ανακριτικών αρχών, οπότε έχουν τα δικαιώματα και τις υποχρεώσεις των εν ενεργεία συναδέλφων τους, χωρίς να διακόπτεται η κατάσταση στην οποία τελούν. β) Δεν επιτρέπεται να φέρουν τη στολή ούτε να απομακρύνονται από την έδρα της Υπηρεσίας τους χωρίς την έγκριση, κατά περίπτωση, των αρμοδίων οργάνων που ορίζονται στην παρ. 1. γ) Υπόκεινται στις διατάξεις περί πειθαρχίας όπως και οι εν ενεργεία αστυνομικοί και δ) Υποχρεούνται να παραδίδουν τον ατομικό οπλισμό και το υπηρεσιακό δελτίο ταυτότητας, οπότε εφοδιάζονται με σχετική βεβαίωση της Υπηρεσίας, που φέρει φωτογραφία με πολιτική περιβολή και τα στοιχεία της ταυτότητάς τους. 9. Ο χρόνος της διαθεσιμότητας, που διανύθηκε για πειθαρχικό παράπτωμα για το οποίο επακολούθησε η επιβολή της ποινής της απόταξης και εκείνος που διανύθηκε λόγω έκτισης στερητικής της ελευθερίας ποινής ή προσωρινής κράτησης, δεν θεωρείται χρόνος πραγματικής υπηρεσίας. Σε περίπτωση επιβολής ποινής αργίας, ο χρόνος διαθεσιμότητας λογίζεται ως χρόνος έκτισης της ποινής αυτής. Αν επιβλήθηκε κατώτερη πειθαρχική ποινή ή δεν επιβλήθηκε ποινή, ο χρόνος της διαθεσιμότητας λογίζεται ως χρόνος πραγματικής υπηρεσίας και αίρονται οι συνέπειες αυτής».</p>
          </item>
          <item eId="motivation_list_1__item_7">
            <num>7.</num>
            <p>Επειδή, στο άρθρο 39 του ανωτέρω <ref href="/akn/gr/act/presidentialDecree/2008/120/!main">π.δ. 120/2008</ref>, το οποίο φέρει τον τίτλο «Διαδικασία μετά την Ένορκη Διοικητική Εξέταση (Ε.Δ.Ε.)» ορίζεται ότι: «1. Μετά το πέρας της Ε.Δ.Ε. οι κατά το άρθρο 31 αρμόδιοι … εκτιμώντας τα περιστατικά που βεβαιώθηκαν από την Ε.Δ.Ε. προβαίνουν στις ακόλουθες ενέργειες: α) Αν κρίνουν ότι δεν τελέσθηκε πειθαρχικό παράπτωμα θέτουν την υπόθεση στο αρχείο …, β) Αν κρίνουν ότι τελέσθηκε πειθαρχικό παράπτωμα που επισύρει κατώτερη πειθαρχική ποινή, επιβάλλουν με απόφασή τους την ποινή αυτή …, γ) Αν κρίνουν ότι τελέσθηκε πειθαρχικό παράπτωμα που επισύρει ανώτερη πειθαρχική ποινή, παραπέμπουν τον εγκαλούμενο στο αρμόδιο πειθαρχικό συμβούλιο …». Εξάλλου, σύμφωνα με το άρθρο 31 παρ. 1 περ. ε΄ αρμόδιοι για να προβούν στις ανωτέρω ενέργειες όσον αφορά τους αστυνομικούς υπαλλήλους μέχρι και τον βαθμό του Αστυνομικού Υποδιευθυντή είναι οι Γενικοί Αστυνομικοί Διευθυντές, ο Διευθυντής της Αστυνομικής Ακαδημίας και ο Διευθυντής της Γενικής Διεύθυνσης Ασφάλειας Επισήμων.</p>
          </item>
          <item eId="motivation_list_1__item_8">
            <num>8.</num>
            <p>Επειδή, από τις παρατεθείσες στις προηγούμενες σκέψεις διατάξεις συνάγεται ότι με τα <ref href="/akn/gr/act/presidentialDecree/1995/4/!main">π.δ. 4/1995</ref> και 82/2006 προβλέπονται ειδικές διαδικασίες προαγωγής αστυνομικών υπαλλήλων, μη αξιωματικών, κατόπιν επιτυχίας τους σε εξετάσεις. Για τη συμμετοχή σε αυτές απαιτείται, μεταξύ άλλων, η κρίση αστυνομικών οργάνων, η οποία εκφέρεται κατόπιν τήρησης ειδικής διαδικασίας, που μπορεί να απολήξει ακόμη και σε απόφαση του Αρχηγού της ΕΛ.ΑΣ., ότι οι ενδιαφερόμενοι είναι «ικανοί» για τη συμμετοχή τους στις εξετάσεις. Για την εν λόγω κρίση λαμβάνονται υπόψη η υπηρεσιακή απόδοση, ο ζήλος, το ενδιαφέρον για την υπηρεσία, η πειθαρχικότητα και η διαγωγή του αστυνομικού υπαλλήλου. Με τις προσβαλλόμενες διατάξεις του <ref href="/akn/gr/act/presidentialDecree/2013/3/!main">π.δ. 3/2013</ref> εισάγονται ως περαιτέρω προϋποθέσεις συμμετοχής στις πιο πάνω εξετάσεις η μη θέση του ενδιαφερομένου σε διαθεσιμότητα και η μη παραπομπή του ενώπιον πειθαρχικού συμβουλίου. Οι καταστάσεις αυτές του αστυνομικού υπαλλήλου ανάγονται στην ύπαρξη εκκρεμών σε βάρος του ποινικών ή πειθαρχικών διαδικασιών για μη ασήμαντα ποινικά αδικήματα και πειθαρχικά παραπτώματα και εμποδίζουν τη συμμετοχή του στις εξετάσεις μόνον εάν εξακολουθούν να υφίστανται μέχρι την έναρξή τους.</p>
          </item>
          <item eId="motivation_list_1__item_9">
            <num>9.</num>
            <p>Επειδή, με την κρινόμενη αίτηση προβάλλεται ότι οι προσβαλλόμενες διατάξεις, με τις οποίες θεσπίζεται απόλυτη απαγόρευση συμμετοχής των αστυνομικών υπαλλήλων στις ανωτέρω εξετάσεις για τον λόγο ότι τελούν σε διαθεσιμότητα ή έχουν παραπεμφθεί σε πειθαρχικό συμβούλιο, αντίκεινται στο τεκμήριο της αθωότητας του ποινικώς ή πειθαρχικώς διωκόμενου, το οποίο κατοχυρώνεται, κατά την αιτούσα συνδικαλιστική οργάνωση, στα άρθρα 2 <ref href="/akn/gr/act/constitution/2001/!main__par_1">παρ. 1 του Συντάγματος</ref>, 6 παρ. 2 της Ευρωπαϊκής Σύμβασης των Δικαιωμάτων του Ανθρώπου (Ε.Σ.Δ.Α.), που κυρώθηκε με το <ref href="/akn/gr/act/decreeLaw/1974/53/!main">ν.δ. 53/1974</ref> (Α΄ 256) και 14 παρ. 2 του Διεθνούς Συμφώνου για τα Ατομικά και Πολιτικά Δικαιώματα (Δ.Σ.Α.Π.Δ.), που κυρώθηκε με το <ref href="/akn/gr/act/law/1997/2462/!main">ν. 2462/1997</ref> (Α΄ 25), καθώς και, σε επίπεδο κανονιστικής πράξης, όσον αφορά στο πειθαρχικό δίκαιο, στο άρθρο <ref href="/akn/gr/act/presidentialDecree/2008/120/!main#art_8">8</ref> παρ. <ref href="/akn/gr/act/presidentialDecree/2008/120/!main#art_8__par_1">1</ref> και <ref href="/akn/gr/act/presidentialDecree/2008/120/!main#art_8__par_2">2</ref> γ΄ του <ref href="/akn/gr/act/presidentialDecree/2008/120/!main">π.δ. 120/2008</ref>. Ο λόγος αυτός είναι, σε κάθε περίπτωση, απορριπτέος ως αβάσιμος, διότι με τις προσβαλλόμενες διατάξεις δεν αποδίδονται στους αστυνομικούς υπαλλήλους που τελούν σε διαθεσιμότητα ή έχουν παραπεμφθεί σε πειθαρχικό συμβούλιο η διάπραξη ποινικού αδικήματος ή η τέλεση πειθαρχικού παραπτώματος, αλλά, προκειμένου ειδικώς για τη συμμετοχή τους σε εξετάσεις, η επιτυχία στις οποίες άγει σε προαγωγή τους, λαμβάνονται υπόψη αυτά καθαυτά τα ανωτέρω γεγονότα (πρβλ. ΕΔΔΑ ιδίως απόφαση επί του παραδεκτού της 3.9.2013, Milojevic κατά Σερβίας (43519/07) και απόφαση της 27.9.2011, Hrdalo κατά Κροατίας (23272/07)).</p>
          </item>
          <item eId="motivation_list_1__item_10">
            <num>10.</num>
            <p>Επειδή, στο <ref href="/akn/gr/act/constitution/2001/!main#art_5">άρθρο 5 του Συντάγματος</ref> ορίζεται ότι: «1. Καθένας έχει δικαίωμα να αναπτύσσει ελεύθερα την προσωπικότητά του και να συμμετέχει στην κοινωνική, οικονομική και πολιτική ζωή της Χώρας, εφόσον δεν προσβάλλει τα δικαιώματα των άλλων και δεν παραβιάζει το <ref href="/akn/gr/act/constitution/2001/!main">Σύνταγμα</ref> ή τα χρηστά ήθη. 2. …». Περαιτέρω, στο <ref href="/akn/gr/act/constitution/2001/!main#art_25">άρθρο 25 του Συντάγματος</ref> ορίζονται τα εξής: «1. Τα δικαιώματα του ανθρώπου ως ατόμου και ως μέλους του κοινωνικού συνόλου … τελούν υπό την εγγύηση του Κράτους. … Οι κάθε είδους περιορισμοί που μπορούν κατά το <ref href="/akn/gr/act/constitution/2001/!main">Σύνταγμα</ref> να επιβληθούν στα δικαιώματα αυτά πρέπει να προβλέπονται είτε απευθείας από το <ref href="/akn/gr/act/constitution/2001/!main">Σύνταγμα</ref> είτε από το νόμο, εφόσον υπάρχει επιφύλαξη υπέρ αυτού και να σέβονται την αρχή της αναλογικότητας».</p>
          </item>
          <item eId="motivation_list_1__item_11">
            <num>11.</num>
            <p>Επειδή, η αρχή της αξιοκρατίας, η οποία απορρέει από το <ref href="/akn/gr/act/constitution/2001/!main#art_5__par_1">άρθρο 5 παρ. 1 του Συντάγματος</ref>, υπαγορεύει όπως η πρόσβαση σε δημόσιες θέσεις και αξιώματα γίνεται με κριτήρια που συνάπτονται με την προσωπική αξία και ικανότητα των ενδιαφερομένων για την κατάληψή τους (ΣτΕ <ref href="/akn/gr/judgment/COS/2017/711/!main">711/2017</ref>, Ολομ., <ref href="/akn/gr/judgment/COS/2015/1205/!main">1205/2015</ref>, <ref href="/akn/gr/judgment/COS/2015/959/!main">959,</ref><ref href="/akn/gr/judgment/COS/2015/1539/!main">1539,</ref><ref href="/akn/gr/judgment/COS/2015/1997/!main">1997/2015</ref> Ολομ., <ref href="/akn/gr/judgment/COS/2013/3584/!main">3584/2013</ref>, 7μ., <ref href="/akn/gr/judgment/COS/2011/2756/!main">2756/2011</ref>, <ref href="/akn/gr/judgment/COS/2010/2462/!main">2462/2010</ref>, 7μ., <ref href="/akn/gr/judgment/COS/2004/2396/!main">2396/2004</ref>, Ολομ. κ.ά.). Η αρχή αυτή καταλαμβάνει όχι μόνο τη διαδικασία πρόσβασης σε δημόσιες θέσεις και αξιώματα αλλά και, περαιτέρω, τις εν γένει διαδικασίες εξέλιξης (προαγωγής ή ανάθεσης καθηκόντων) των δημόσιων υπαλλήλων (ΣτΕ <ref href="/akn/gr/judgment/COS/2009/3052/!main">3052/2009</ref>, Ολομ., πρβλ. 711/2017, Ολομ.), περιλαμβανομένων και των στρατιωτικών υπαλλήλων, όπως είναι οι αστυνομικοί υπάλληλοι της ΕΛ.ΑΣ. Εξάλλου, σύμφωνα με τη συνταγματική αρχή της αναλογικότητας, η οποία κατοχυρώνεται στο <ref href="/akn/gr/act/constitution/2001/!main#art_25__par_1">άρθρο 25 παρ. 1 εδ. δ΄ του Συντάγματος</ref>, όπως ισχύει μετά την αναθεώρηση του έτους 2001, οι επιβαλλόμενοι από τον νόμο περιορισμοί πρέπει να είναι πρόσφοροι και αναγκαίοι για την επίτευξη του επιδιωκόμενου από τον νομοθέτη σκοπού δημόσιου ή κοινωνικού συμφέροντος και να μην είναι δυσανάλογοι προς αυτόν (βλ. ΣτΕ <ref href="/akn/gr/judgment/COS/2017/1090/!main">1090/2017</ref>, <ref href="/akn/gr/judgment/COS/2013/2526/!main">2526/2013</ref>, Ολομ. 1991, 3665/2005, Ολομ. κ.ά.).</p>
          </item>
          <item eId="motivation_list_1__item_12">
            <num>12.</num>
            <p>Επειδή, οι προσβαλλόμενες διατάξεις, καθ’ ο μέρος εισάγουν απόλυτο αποκλεισμό από τις εξετάσεις για την προαγωγή των αστυνομικών υπαλλήλων τους οποίους αφορούν, δεν είναι σύμφωνες προς την αρχή της αξιοκρατίας σε συνδυασμό με την αρχή της αναλογικότητας, όπως οι αρχές αυτές κατοχυρώνονται στις ανωτέρω διατάξεις των άρθρων <ref href="/akn/gr/act/constitution/2001/!main#art_5__par_1">5 παρ. 1</ref> και <ref href="/akn/gr/act/constitution/2001/!main#art_5__par_1">25 παρ. 1 περ. δ΄</ref> του <ref href="/akn/gr/act/constitution/2001/!main">Συντάγματος</ref>. Τούτο, διότι τόσο η θέση του αστυνομικού υπαλλήλου σε διαθεσιμότητα όσο και η παραπομπή του σε πειθαρχικό συμβούλιο δεν είναι ασύμβατες με τη συμμετοχή του στις επίμαχες εξετάσεις, εφόσον, μάλιστα, προκειμένου να επιτραπεί η συμμετοχή του σε αυτές, πρέπει να κριθεί με βάση ειδική διαδικασία «ικανός» προς τούτο, για την εκφορά δε της κρίσης αυτής λαμβάνονται υπόψη οι ανωτέρω καταστάσεις καθώς και οι λόγοι που κατά τον νόμο τις επέβαλαν. Περαιτέρω, ο επιδιωκόμενος με τις προσβαλλόμενες διατάξεις σκοπός, που είναι η μη προαγωγή ακατάλληλων προς τούτο αστυνομικών υπαλλήλων σε ανώτερο βαθμό, προδήλως μπορεί να επιτευχθεί εξίσου αποτελεσματικά, χωρίς βλάβη του δημόσιου συμφέροντος και χωρίς να θίγονται δικαιώματα και συμφέροντα τρίτων προσώπων, με το επιτρεπτό της συμμετοχής τους στις ανωτέρω εξετάσεις (εφόσον κριθούν «ικανοί» προς τούτο), χωρίς όμως οι μεν επιτυχόντες στη Σχολή Αξιωματικών της ΕΛ.ΑΣ. να έχουν δικαίωμα φοίτησης σε αυτήν και ονομασίας τους ως Δόκιμων Υπαστυνόμων (κατά το <ref href="/akn/gr/act/presidentialDecree/1995/4/!main#art_14__par_1">άρθρο 14 παρ. 1 του π.δ. 4/1995</ref>), οι δε επιτυχόντες στις προαγωγικές εξετάσεις για τον βαθμό του Αρχιφύλακα να έχουν δικαίωμα προαγωγής στον βαθμό αυτόν, εάν -και στις δύο περιπτώσεις- δεν έχουν, προηγουμένως, παύσει να τελούν σε διαθεσιμότητα ή δεν έχει εκδοθεί τελεσίδικη απαλλακτική απόφαση του πειθαρχικού συμβουλίου (όπως προβλέπεται στις προσβαλλόμενες διατάξεις για το επιτρεπτό της συμμετοχής τους στις εξετάσεις). Άλλωστε, στο άρθρο 2 παρ. 1 περ. ζ΄ του ανωτέρω <ref href="/akn/gr/act/presidentialDecree/1995/4/!main">π.δ. 4/1995</ref>, το οποίο αφορά στους ιδιώτες υποψηφίους στις εξετάσεις για την εισαγωγή στη Σχολή Αξιωματικών της ΕΛ.ΑΣ., ορίζεται ότι όσοι έχουν παραπεμφθεί σε δίκη, μπορούν να μετάσχουν στις εξετάσεις, αλλά δεν κατατάσσονται στο Σώμα και δεν φοιτούν στη Σχολή, αν μέχρι τον χρόνο έκδοσης της διαταγής κατάταξης δεν έχει εκδοθεί αμετάκλητη αθωωτική απόφαση. Εξάλλου (στη μεταγενέστερη του κρίσιμου εν προκειμένω χρόνου) διάταξη του άρθρου 2 παρ. 3 της 223.10-3/2014 απόφασης του Υπουργού Ναυτιλίας «Κατάταξη Δοκίμων Σημαιοφόρων Λιμενικού Σώματος» (Β΄ 1607) ορίζεται ότι στρατιωτικοί υπάλληλοι του Λιμενικού Σώματος (Ανθυπασπιστές, Υπαξιωματικοί και Λιμενοφύλακες) μπορούν να συμμετάσχουν στον διαγωνισμό για την εισαγωγή στη Σχολή Δοκίμων Σημαιοφόρων του Λιμενικού Σώματος ακόμη και αν έχουν παραπεμφθεί σε δίκη για ορισμένα ποινικά αδικήματα, αλλά δεν κατατάσσονται στο Σώμα και δεν φοιτούν στη Σχολή, αν μέχρι την προκαθορισμένη ημερομηνία κατάταξης των επιτυχόντων στη Σχολή δεν έχει εκδοθεί αμετάκλητη αθωωτική απόφαση∙ αντίστοιχα ισχύουν και αν έχουν παραπεμφθεί ενώπιον Ανακριτικού Συμβουλίου για οποιονδήποτε λόγο. Αντιστοίχως, η Επιτροπή Αναστολών του Συμβουλίου της Επικρατείας έχει επιτρέψει τη συμμετοχή ενδιαφερομένων σε εξετάσεις μέχρι τη δημοσίευση απόφασης επί της αιτήσεως ακυρώσεως, με την αιτιολογία ότι σε διαφορετική περίπτωση η βλάβη τους δεν θα μπορεί να επανορθωθεί, χωρίς όμως αυτοί να δύνανται να αντλήσουν περαιτέρω δικαιώματα από τυχόν επιτυχία τους σε αυτές (βλ. Ε.Α. ΣτΕ <ref href="/akn/gr/judgment/COS/2016/376/!main">376/2016</ref>, <ref href="/akn/gr/judgment/COS/2010/1306/!main">1306/2010</ref> κ.ά., πρβλ. και <ref href="/akn/gr/judgment/COS/2014/1786/!main">ΣτΕ 1786/2014</ref>). Συνεπώς, για τον λόγο αυτόν, που βασίμως προβάλλεται, πρέπει να γίνει δεκτή η κρινόμενη αίτηση και να ακυρωθούν οι προσβαλλόμενες διατάξεις του <ref href="/akn/gr/act/presidentialDecree/2013/3/!main">π.δ. 3/2013</ref>.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Δέχεται</outcome> την αίτηση.</p>
        <p>Ακυρώνει τα άρθρα 2 και 3 του προεδρικού διατάγματος 3/2013.</p>
        <p>Διατάσσει την απόδοση του παραβόλου.</p>
        <p>Επιβάλλει στο Δημόσιο τη δικαστική δαπάνη του αιτούντος σωματείου, η οποία ανέρχεται σε εννιακόσια είκοσι (460+460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2017-11-06">6 Νοεμβρίου 2017</date></p>
      <p>Ο Προεδρεύων ΣύμβουλοςΗ Γραμματέας του Γ΄ Τμήματος</p>
      <p>Δ. ΣκαλτσούνηςΔ. Τετράδη</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2018-12-31">31ης Δεκεμβρίου 2018</date>.</p>
      <p>Ο Προεδρεύων ΑντιπρόεδροςΗ Γραμματέας του Γ´ Τμήματος</p>
      <p>Δ. ΣκαλτσούνηςΔ. Τετράδη</p>
    </conclusions>
  </judgment>
</akomaNtoso>
