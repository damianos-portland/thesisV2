<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2023/A2464/!main"/>
          <FRBRuri value="/akn/gr/judgment/COS/2023/A2464/"/>
          <FRBRdate name="decisionPublicationDate" date="2023-12-29"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2023/A2464/ell@/!main"/>
          <FRBRuri value="/akn/gr/judgment/COS/2023/A2464/ell@"/>
          <FRBRdate name="decisionPublicationDate" date="2023-12-29"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2023/A2464/ell@/!main.xml"/>
          <FRBRuri value="/akn/gr/judgment/COS/2023/A2464/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2023-12-29" by="#COS" refersTo="#decisionPublicationDate"/>
        <step date="2023-02-16" by="#COS" refersTo="#courtConferenceDate"/>
        <step date="2023-02-01" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2023/A2464/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2464/2023</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Ε΄</p>
      <p>Συνεδρίασε δημόσια στο ακροατήριό του την <date refersTo="publicHearingDate" date="2023-02-01">1η Φεβρουαρίου 2023</date>, με την εξής σύνθεση: Μαργαρίτα Γκορτζολίδου, Αντιπρόεδρος, Πρόεδρος του Ε΄ Τμήματος, Χρήστος Ντουχάνης, Δημήτριος Βασιλειάδης, Σύμβουλοι, Θεώνη Κανελλοπούλου, Νικόλαος Βαγιωνάκης, Πάρεδροι. Γραμματέας η Μαρία Μάσσια.</p>
    </header>
    <judgmentBody>
      <introduction>
        <p>Για να δικάσει την από 5 Αυγούστου 2019 έφεση:</p>
        <p>των: 1. Δ.Ρ., κατοίκου ... και 2. Α.Ζ., κατοίκου ..., οι οποίες παρέστησαν με τον δικηγόρο Βασίλειο Παπαδημητρίου (Α.Μ. 16908), που τον διόρισαν με πληρεξούσιο,</p>
        <p>κατά του Υπουργού Περιβάλλοντος και Ενέργειας, ο οποίος παρέστη με τη Χριστίνα Γιωτοπούλου, Πάρεδρο του Νομικού Συμβουλίου του Κράτους,</p>
        <p>και κατά της υπ’ αριθμ. 522/2018 απόφασης του Διοικητικού Εφετείου Θεσσαλονίκης.</p>
        <p>Οι πληρεξούσιοι των διαδίκων δήλωσαν, σύμφωνα με τις διατάξεις της παρ. 2 του άρθρου 21 του Κανονισμού Λειτουργίας του Δικαστηρίου, ότι δεν θα αγορεύσουν.</p>
        <p>Η εκδίκαση άρχισε με την ανάγνωση της εκθέσεως της εισηγήτριας, Παρέδρου Θεώνης Κανελλοπούλου.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινομένης εφέσεως έχει καταβληθεί το νόμιμο παράβολο (κωδικός ηλεκτρονικού παραβόλου 290834821959 1007 0012/2019).</p>
        <p>2. Επειδή, κατά την αρχική δικάσιμο της υποθέσεως, στις 15.6.2022, οι εκκαλούσες υπέβαλαν αίτημα αναβολής της συζητήσεως της υποθέσεως, συνοδευόμενο από το προβλεπόμενο στον νόμο παράβολο (κωδικός ηλεκτρονικού παραβόλου 512309489952 1128 0013). Το Δικαστήριο έκανε δεκτό το αίτημα αυτό και ανέβαλε τότε τη συζήτηση της υποθέσεως. Κατόπιν τούτου, το ως άνω ηλεκτρονικό παράβολο πρέπει να καταπέσει υπέρ του Ταμείου Χρηματοδότησης Δικαστικών Κτιρίων, σύμφωνα με τα οριζόμενα στην παρ. 5 του άρθρου 33 του π.δ. 18/1989 (Α΄ 8), όπως αυτή προστέθηκε με την παρ. 1 του άρθρου 36 του ν. 4446/2016 (Α΄ 240) και αντικαταστάθηκε με την παρ. 2 του άρθρου 40 του ν. 4465/2017 (Α΄ 47) (βλ ΣτΕ 1169/2020 κ.ά).</p>
        <p>3. Επειδή, με την κρινόμενη έφεση, όπως αναπτύσσεται με το κατατεθέν μετά τη συζήτηση από 15.2.2023 υπόμνημα, ζητείται η εξαφάνιση της 522/2018 αποφάσεως του Διοικητικού Εφετείου Θεσσαλονίκης, με την οποία απορρίφθηκε αίτηση ακυρώσεως κατά της 42386/18.7.2016 αποφάσεως του Γενικού Γραμματέα Αποκεντρωμένης Διοίκησης Μακεδονίας-Θράκης. Με την τελευταία πράξη είχε απορριφθεί η 1652/17.4.2008 αίτηση των ήδη εκκαλουσών περί άρσης της αναδασώσεως του με αρ. 176 αγροτεμαχίου της οριστικής διανομής 1931 αγροκτήματος Πανοράματος Θεσσαλονίκης, το οποίο φέρεται ότι ανήκει στις εκκαλούσες.</p>
        <p>4. Επειδή, από την εκκαλούμενη, τα στοιχεία του φακέλου και γεγονότα γνωστά στο Δικαστήριο, και συγκεκριμένα τις 3643/1999 και 3311/2015 αποφάσεις του, προκύπτουν τα εξής: Με την 50113/2580/20.5.1935 απόφαση του Γενικού Διοικητή Μακεδονίας (Β΄ 88) είχε κηρυχθεί αναδασωτέα έκταση πέριξ της Θεσσαλονίκης, εμβαδού, κατά την απόφαση 14.500 στρεμμάτων, περιγραφόμενη κατά τρόπο γενικό ως προς τα όριά της, εξαιρέθηκαν δε οι εντός της εκτάσεως αυτής «συμπαγείς γεωργικές εκτάσεις». Η εν λόγω απόφαση τροποποιήθηκε με την ΓΔ 2193/9.10.1973 απόφαση του Νομάρχη Θεσσαλονίκης (Β΄ 1322), με την οποία καθορίστηκαν λεπτομερώς τα εξωτερικά όρια της εκτάσεως, προσδιορίστηκε το συνολικό εμβαδόν της σε 29.790 στρέμματα, από τα οποία 23.868 στρέμματα θεωρήθηκε ότι ανήκουν στο Δημόσιο, 5.270 στρέμματα στην Υπηρεσία Διαχειρίσεως Ανταλλαξίμων Κτημάτων και 652 στρέμματα σε ιδιώτες από οριστικές διανομές, ολόκληρη δε η έκταση κηρύχθηκε ως αναδασωτέα, με την εξαίρεση μόνον 14 χώρων ειδικώς κατονομαζομένων, με μνεία της χρήσης και του εμβαδού τους (λχ υδραγωγείου, σχολείου κλπ). Η τελευταία απόφαση συμπληρώθηκε με την ΓΔ 1877/29.6.1979 όμοια (Δ΄ 366), με την οποία, κατά τροποποίηση της προηγούμενης, εξαιρέθηκαν από την αναδάσωση οι εκτάσεις, των οποίων είχε αναγνωρισθεί ο ιδιωτικός χαρακτήρας, καθώς και οι γεωργοδενδροκομικώς καλλιεργούμενες και οι εκτάσεις στις οποίες είχαν ανεγερθεί κτιριακές επαγγελματικές εγκαταστάσεις και ήταν μισθωμένες στους κατόχους τους καλλιεργητές. Η τελευταία νομαρχιακή πράξη (έτους 1979) ανακλήθηκε με την 1157/3.4.1990 απόφαση Νομάρχη Θεσσαλονίκης (Δ΄ 240) «για λόγους νομιμότητας και δημοσίου συμφέροντος», κατόπιν της διαπίστωσης ότι με την ανακληθείσα απόφαση είχε γίνει, υπό το κράτος ισχύος του Συντάγματος 1975, μη επιτρεπόμενη μερική άρση της αναδάσωσης. Κατόπιν τούτου, αναβίωσε η ΓΔ 2193/2.10.1973 νομαρχιακή απόφαση με συνέπεια, ολόκληρη η έκταση των 29.790 στρεμμάτων, πλην των 14 ειδικώς κατονομαζομένων χώρων, να υπαχθεί εκ νέου στο προστατευτικό καθεστώς των αναδασωτέων εκτάσεων, ανεξαρτήτως του ιδιοκτησιακού καθεστώτος, της γεωργοδενδροκομικής καλλιέργειας ή της επαγγελματικής χρήσης ορισμένων τμημάτων της. Εξάλλου, λόγω της από 6.7.1997 πυρκαϊάς αποτεφρώθηκε στην ίδια περιοχή συνολική έκταση 15.431 στρεμμάτων. Από την έκταση αυτή, η Διοίκηση θεώρησε ότι δασικές εκτάσεις αποτελούσαν μόνον τα 14.869 στρέμματα, τα οποία και επανακήρυξε ως αναδασωτέα με την ΔA 2835/29.9.1997 απόφαση του Γενικού Γραμματέα Περιφέρειας (Γ.Γ.Π.) Κεντρικής Μακεδονίας (Δ΄ 956), ενώ έκρινε αφενός μεν ότι εντός των ορίων του «Δάσους-Πάρκου» υφίσταντο και μη δασικού χαρακτήρα εκτάσεις, συνολικού εμβαδού 1.117,8 στρεμμάτων, τις οποίες, για λόγους ενότητας με τις δασικές, με την ΔΔ 2871/30.9.1997 απόφαση του Γ.Γ.Π. Κεντρική Μακεδονίας κήρυξε δασωτέες προς απαλλοτρίωση, αφετέρου δε ότι υφίσταντο στην ίδια περιοχή και εκτάσεις, οι οποίες είχαν νομίμως προ του 1973 και μεταξύ των ετών 1979 και 1990 δομηθεί και τις οποίες με την ίδια απόφαση, που συνοδεύεται και από ειδικό πίνακα των τελευταίων αυτών εκτάσεων, εξαίρεσε από τη δάσωση, με την αιτιολογία ότι είχε δημιουργηθεί μη αναστρέψιμη κατάσταση. Με την 3643/1999 απόφαση του Συμβουλίου της Επικρατείας, οι δύο τελευταίες αυτές πράξεις έτους 1997 του Γ.Γ.Π. ακυρώθηκαν στο σύνολό τους. Ειδικότερα, έγινε δεκτό ότι με την πρώτη μη νομίμως εξαιρέθηκαν από το προστατευτικό καθεστώς των αναδασωτέων εκτάσεων περιοχές περιλαμβανόμενες εντός των ορίων της κηρυχθείσης το έτος 1973- με πράξη που εξακολουθούσε να ισχύει- ως αναδασωτέας περιοχής, και με τον τρόπο αυτό μεταβλήθηκε ανεπιτρέπτως ο χαρακτήρας τους. Έγινε, επίσης, δεκτό ότι με τη δεύτερη μη νομίμως αφενός χαρακτηρίσθηκαν ως δασωτέες, με την εκδοχή ότι είχαν αγροτικό χαρακτήρα εκτάσεις, οι οποίες ενέπιπταν στα όρια της κατά τα ανωτέρω κηρυχθείσης ως αναδασωτέας περιοχής, αφετέρου δε εξαιρέθηκαν και από τον χαρακτηρισμό ως δασωτέων, για μόνο τον λόγο ότι είχαν νομίμως, κατά την αντίληψη της διοίκησης, δομηθεί, οι αναγραφόμενες στον σχετικό πίνακα και περιλαμβανόμενες στην ανωτέρω περιοχή εκτάσεις, ενώ, όπως έγινε δεκτό με την ως άνω απόφαση του Δικαστηρίου, το γεγονός αυτό δεν αποτελούσε, επιτρεπτό κατά το Σύνταγμα και τον νόμο λόγο εξαίρεσης των εκτάσεων αυτών από την αναδάσωση. Τριτανακοπές ιδιοκτητών εκτάσεων που είχαν εξαιρεθεί από την αναδάσωση κατά της παραπάνω δικαστικής αποφάσεως, απορρίφθηκαν με τις 4086 - 4095/2001 αποφάσεις του Συμβουλίου της Επικρατείας. Ειδικά, ως προς το επίδικο ακίνητο, εκδόθηκε κατόπιν αιτήσεως των ήδη εκκαλουσών το 1564/29.3.1996 έγγραφο του Δασαρχείου Θεσσαλονίκης, σύμφωνα με το οποίο το εν λόγω ακίνητο «σήμερα καλύπτεται από άτομα πεύκης πυκνότητας 60%, που του προσδίδουν μορφή δάσους (άρθρο 3 § 1 και 4 § 1ε του Ν. 998/1979). Ως εκ τούτου διέπεται από τις προστατευτικές διατάξεις του ανωτέρω Νόμου, καθώς και του ν. 1734/1987 και δεν επιτρέπεται η περαιτέρω αλλαγή χρήσης. Επί πλέον, η ανωτέρω έκταση εμπίπτει εντός του Δάσους-Πάρκου Θεσσαλονίκης, που έχει κηρυχθεί αναδασωτέα έκταση με την ΓΔ 1157/3.4.1990 απόφαση Νομάρχη Θεσσαλονίκης (ανακλητική της Γ.Δ. 1877/29.6.1979 προγενέστερης) και σύμφωνα με την οποία απαγορεύεται η μεταβολή του προορισμού του Δάσους και η αλλοίωση του φυσικού περιβάλλοντος». Οι προβλεπόμενες από τις διατάξεις του άρθρου 14 του ν. 998/1979 διατυπώσεις δημοσιότητας για το εν λόγω έγγραφο τηρήθηκαν μόλις το έτος 2004. Περαιτέρω, οι εκκαλούσες με την 5559/14.10.2004 αίτηση, απευθυνόμενη στο Δασαρχείο Θεσσαλονίκης, ζήτησαν την άρση της αναδάσωσης του ακινήτου τους, σύμφωνα με το άρθρο 21 του ν. 3208/2003. Κατόπιν της αιτήσεως αυτής ο Δασάρχης Θεσσαλονίκης, με το 6005/10.11.2004 έγγραφό του πρότεινε για το επίδικο 176 κληροτεμάχιο εμβαδού 6.000 τ.μ, την άρση της αναδάσωσης σε τμήμα αυτού, εμβαδού 1.653 τ.μ., σύμφωνα με την παρ. 2 του άρθρου 21 του ως άνω νόμου. Στο εν λόγω έγγραφο του Δασάρχη αναφέρεται, μεταξύ άλλων, ότι «[…]. 5. Από τη στερεοσκοπική παρατήρηση των αεροφωτογραφιών έτους 1945 ζεύγος (Α/Φ 192 193 9098 2 1) φαίνεται ότι το τμήμα του κληροτεμαχίου εμβαδού 1.653 τ.μ καλλιεργείται και βρίσκεται εντός ευρύτερης μη δασικής έκτασης. Από τη στερεοσκοπική παρατήρηση των αεροφωτογραφιών έτους 1960 (ζεύγος Α/Φ 8357-8358) φαίνεται ότι το συγκεκριμένο τμήμα είναι γυμνή έκταση, χωρίς δασική βλάστηση και βρίσκεται εντός ευρύτερης μη δασικής έκτασης. Από την στερεοσκοπική παρατήρηση των αεροφωτογραφιών έτους 1979 (ζεύγος Α/Φ 112117-112118) φαίνεται ότι το συγκεκριμένο τμήμα είναι γυμνή έκταση, χωρίς δασική βλάστηση εκτός από το δυτικό τμήμα που φέρει αραιή βλάστηση. Από τη στερεοσκοπική παρατήρηση των αεροφωτογραφιών έτους 1988 (ζεύγος Α/Φ 189190-189191) φαίνεται ότι το συγκεκριμένο τμήμα είναι γυμνή έκταση, εκτός από το δυτικό τμήμα, όπου υπάρχουν μεμονωμένα δένδρα. Από την στερεοσκοπική παρατήρηση αεροφωτογραφιών έτους 1993 (ζεύγος Α/Φ 223262-223263) φαίνεται ότι το συγκεκριμένο τμήμα φέρει σε όλη την έκταση διάσπαρτη δασική βλάστηση (άτομα πεύκης) σε ποσοστό περίπου 15%. Σήμερα το συγκεκριμένο τμήμα εμβαδού φέρει βλάστηση από παλιούρια και αγριογκορτζιές σε ποσοστό περίπου 15% και πέντε άτομα πεύκης ηλικίας 4-5 ετών. Η έκταση έχει κλίση περίπου 5%. Το τμήμα του αριθμ. 176 κληροτεμαχίου, εμβαδού 1.653 τ.μ., δεν καλύπτεται από τα κατονομαζόμενα δασοπονικά είδη της παρ. 1 του άρθρου 15 του ν. 1734/1987 σε ποσοστό που να του προσδίδουν τον δασικό χαρακτήρα (άρθρο 1 παρ. 6 του ν. 3147/2003). 6. Για το σύνολο του αριθμ. 176 κληροτεμαχίου εκδόθηκε το 1564/29.3.1996 απαντητικό έγγραφο… 7. Στη μελέτη αναδασώσεων του Δημόσιου Δάσους Πάρκου Θεσσαλονίκης η οποία εγκρίθηκε με την 204790/3395/24.11.1976 απόφαση του Υπ. Γεωργίας, τα κληροτεμάχια που απεικονίζονται ως γεωργικές εκτάσεις στο χάρτη που συνοδεύει τη μελέτη δεν περιλαμβάνονται στις εκτάσεις προς αναδάσωση. 8. Το έτος 1996 συντάχθηκε ο προσωρινός κτηματικός χάρτης του Δάσους Πάρκου περιοχής Πανοράματος κατ’ εφαρμογή των διατάξεων του ν. 248/1976 και του ν. 998/1979 και σύμφωνα με τις οδηγίες των 209027/387/23.3.1980 και 157984/748/22.6.1981 διαταγών του Υπ. Γεωργίας. Σύμφωνα με τον κτηματικό πίνακα το τμήμα του με αριθμό 176 κληροτεμαχίου εμβαδού 1.653 τ.μ. εμπίπτει εντός του Κ.Α. 899 στο Φ.Χ. 015660 ως ιδιωτική μη δασικού χαρακτήρα έκταση, στο σύνολο της κηρυγμένη αναδασωτέα με την ΓΔ 1157/3.4.1990 απόφαση Νομάρχη Θεσσαλονίκης και το τμήμα εμβαδού 4.347 τ.μ. εμπίπτει στον Κ.Α. 866 στο Φ.Χ. 015660, ως ιδιωτική δασική έκταση κηρυγμένη αναδασωτέα με την ΓΔ 1157/3.4.1990 απόφαση Νομάρχη Θεσ/νίκης. 9. Από τα ανωτέρω προκύπτει ότι το τμήμα του με αριθμό 176 κληροτεμαχίου εμβαδού 1.653 τ.μ. είναι μη δασική έκταση κατά τη χρονική περίοδο από το έτος 1931 έως σήμερα, από την πραγματική διαχρονικά κατάσταση, σε εφαρμογή των προϊσχυουσών και ισχυουσών σήμερα διατάξεων και διαταγών. 10. Κατά την διάταξη των άρθρων 10. παρ. 1θ και 21 παρ. 10 του ν. 3208/2003, ο χαρακτηρισμός των εκτάσεων που εμφανίζονται στον προσωρινό κτηματικό χάρτη κατ’ εφαρμογή του ν. 248/1976 ως μη δασικές, καθώς και των εκτάσεων που κρίθηκαν με αμετάκλητες δικαστικές αποφάσεις κατά την διαδικασία του άρθρου 12 του ν. 248/1976 ότι δεν αποτελούν δάσος ή δασική έκταση παραμένει ισχυρός και δεν επανεξετάζεται από τον οικείο δασάρχη ή από τις Επιτροπές του άρθρου 10 του ν. 998/1979 ή άλλο αρμόδιο όργανο. 11. Κατά την διάταξη του άρθρου 21 παρ. 2 του ν. 3208/2003, ο χαρακτηρισμός των εκτάσεων των περιπτώσεων α΄, δ΄ και ε΄ της παραγράφου 6 [του άρθρου 3] του ν. 998/1979 καθώς και οι εκτάσεις που κρίθηκαν από τις Επιτροπές του άρθρου 10 του ν. 998/1979 ως μη δασικές, δεν υπάγονται στις διατάξεις του Δασικού Κώδικα, τυχόν δε αποφάσεις, με τις οποίες οι εν λόγω εκτάσεις κηρύχθηκαν αναδασωτέες, αίρονται υποχρεωτικά με πράξη του αρμοδίου οργάνου… 12. Όπως προκύπτει από τα ανωτέρω, με τις ΓΔ 2193/1973 και ΓΔ 1157/1990 αποφάσεις κηρύχθηκε αναδασωτέα μη δασική έκταση, αυτό επισημαίνεται και στο 7890/4.9.2001 έγγραφο της Δ/νσης Δασών Περιφέρειας το οποίο αφορά το σύνολο των μη δασικών εκτάσεων των κληροτεμαχίων Πανοράματος…». Με βάση το ως άνω 6005/10.11.2004 έγγραφο του Δασάρχη Θεσσαλονίκης, προτάθηκε και με το ΔΔ 3371/2.12.2004 έγγραφο της Διεύθυνσης Δασών Θεσσαλονίκης της Περιφέρειας Κεντρικής Μακεδονίας η άρση της αναδάσωσης του ως άνω τμήματος του επίδικου 176 κληροτεμαχίου εμβαδού 1.653 τ.μ. του αγροκτήματος Πανοράματος. Κατά της προαναφερθείσης 1564/29.3.1996 πράξης χαρακτηρισμού του Δασάρχη Θεσσαλονίκης οι εκκαλούσες άσκησαν τις από 21.12.2004 αντιρρήσεις... ενώπιον της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, ζητώντας την ακύρωση της εν λόγω πράξης και το χαρακτηρισμό του επίδικου κληροτεμαχίου ως αγροτικής μη δασικής έκτασης. Επί των αντιρρήσεων αυτών εκδόθηκε η 11/2005 απόφαση της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης (η οποία στηρίχθηκε, μεταξύ άλλων, στην Δ.Υ./26.11.2004 έκθεση αυτοψίας-φωτοερμηνείας δασολόγου του Δασαρχείου Θεσσαλονίκης και), με την οποία ακυρώθηκε εν μέρει η προαναφερθείσα πράξη χαρακτηρισμού του Δασάρχη Θεσσαλονίκης «μόνο όσο αφορά το χαρακτηρισμό της… επίδικης έκτασης των 6.000,00 τ.μ. ως δάσους της παρ. 1 του άρθρου 3 του ν. 998/1979». Η Επιτροπή κατέληξε στην ως άνω απόφαση αφού διαπίστωσε, μεταξύ άλλων, ότι «α) η επίδικη έκταση είναι κηρυγμένη ως αναδασωτέα με την ΓΔ 2193/1973 απόφαση του Νομάρχη Θεσ/νίκης και σύμφωνα με την 838/2002 απόφαση του ΣτΕ, η διαδικασία προσωρινής επιλύσεως αμφισβητήσεων για το χαρακτήρα εκτάσεως ως δάσους ή δασικής εκτάσεως ή μη, που ενεργείται από τον οικείο Δασάρχη και η διαδικασία κήρυξης εκτάσεως ως αναδασωτέας που ενεργείται από το Νομάρχη είναι διαδικασίες διακεκριμένες αλλήλων, μη δυνάμενες να χωρήσουν παραλλήλως και η Διοίκηση δεν έχει το δικαίωμα να επανέλθει και β) (ότι η κατά τα ανωτέρω κηρυχθείσα ως αναδασωτέα έκταση) αποτελεί το 176 κληροτεμάχιο αγροκτήματος Πανοράματος διανομής έτους 1931 και σύμφωνα με τις διατάξεις της παρ. 7 του άρθρου 1 του ν. 3147/2003 ο χαρακτηρισμός από τις Επιτροπές Απαλλοτρίωσης και τις Επιτροπές Οριστικών Διανομών, ως προς τη μορφή των εκτάσεων που αποτέλεσαν αντικείμενο διανομής, σύμφωνα με τις διατάξεις της αγροτικής νομοθεσίας, είναι έγκυρος και δεσμευτικός και δεν επανεξετάζεται από τα όργανα της Διοίκησης». Κατά της ανωτέρω αποφάσεως της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης δεν ασκήθηκε προσφυγή ενώπιον της Δευτεροβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης. Ακολούθησε η 5858/17.10.2005 αίτηση των εκκαλουσών προς το Δασαρχείο Θεσσαλονίκης, με την οποία ζητούσαν, μετά την τελεσιδικία της 11/2005 απόφασης της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, την άρση της αναδάσωσης «του υπολοίπου του υπ’ αριθμ. 176 αγροτεμαχίου». Κατόπιν της αιτήσεως αυτής, ο Δασάρχης Θεσσαλονίκης, με το 5858 π.ε./27.1.2006 έγγραφό του, πρότεινε, σύμφωνα με το άρθρο 21 παρ. 2 του ν. 3208/2003, την άρση της αναδάσωσης και του υπόλοιπου τμήματος του επίδικου 176 κληροτεμαχίου εμβαδού 4.347 τ.μ., αφού επανέλαβε, σε σχέση με τον αγροτικό χαρακτήρα του εν λόγω 176 κληροτεμαχίου, όσα είχε εκθέσει στο προηγούμενο 6005/10.11.2004 έγγραφό του, και αφού αναφέρθηκε και στην προμνησθείσα απόφαση της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, που, εν τω μεταξύ, είχε εκδοθεί. Η ως άνω πρόταση περί άρσεως της αναδασώσεως επαναλήφθηκε με το ΔΔ 292/10.2.2006 έγγραφο της Διεύθυνσης Δασών Θεσσαλονίκης της Περιφέρειας Κεντρικής Μακεδονίας. Στη συνέχεια, όμως, ο Διευθυντής Δασών Περιφέρειας της Περιφέρειας Κεντρικής Μακεδονίας, με το 1667/15.2.2006 έγγραφό του, πληροφόρησε τις εκκαλούσες ότι «εν όψει συστάσεως επιτροπής από άτομα φορέων Δημοσίου, Τοπικής Αυτοδιοίκησης, κλπ. για να μελετήσει το πρόβλημα των ιδιωτικών δασών και μη εκτάσεων στην περιοχή του Δάσους Πάρκου Θεσσαλονίκης και να υποβάλει σχετική πρόταση, η ανωτέρω αίτησή τους θα παρέμενε «σε αναμονή». Τέλος, οι εκκαλούσες με την 1652/17.4.2008 αίτηση προς το Γενικό Γραμματέα Περιφέρειας Κεντρικής Μακεδονίας ζήτησαν την άρση της αναδάσωσης του 176 αγροτεμαχίου τους, αναφερόμενες και στην προηγούμενη 5559/2004 αίτησή τους για άρση της εν λόγω αναδάσωσης, σύμφωνα με το άρθρο 21 του ν. 3208/2003 και επικαλούμενες τα προαναφερθέντα 6005/10.11.2004 και 5858 π.ε./27.1.2006 έγγραφα του Δασαρχείου Θεσσαλονίκης και τα ΔΔ3371/2.12.2004 και ΔΔ 292/10.2.2006 έγγραφα της Διεύθυνσης Δασών Νομού Θεσσαλονίκης της Περιφέρειας Κεντρικής Μακεδονίας. Την τεκμαιρομένη σιωπηρή απόρριψη της ως άνω αιτήσεως ακύρωσε η 3311/2015 απόφαση του Συμβουλίου της Επικρατείας, αφού έκρινε ότι ενόψει του προπαρατιθέμενου ιστορικού της υποθέσεως, των θετικών για την άρση της αναδάσωσης εισηγήσεων του Δασαρχείου Θεσσαλονίκης και της Διεύθυνσης Δασών Ν. Θεσσαλονίκης της Περιφέρειας Κεντρικής Μακεδονίας και των κρίσιμων πραγματικών στοιχείων, των οποίων έγινε επίκληση με την σχετική αίτηση, ο Γ.Γ.Π. είχε την υποχρέωση να εκδώσει αιτιολογημένη απόφαση για το αίτημα άρσης της αναδάσωσης. Μετά ταύτα, ο Γ.Γ.Π. Αποκεντρωμένης Διοίκησης Μακεδονίας-Θράκης εξέτασε και απέρριψε ρητώς την ως άνω αίτηση με την 42386/18.7.2016 απόφασή του, την οποία οι εκκαλούσες προσέβαλαν ενώπιον του δικάσαντος δικαστηρίου. Το δικάσαν έκρινε τα εξής: «[…] δεν συντρέχει, εν προκειμένω, κατ’ αρχήν, περίπτωση προηγούμενου της πράξης αναδάσωσης χαρακτηρισμού της επίμαχης έκτασης ως δασικής, ώστε να επιβάλλεται η ανάκληση της ως άνω πράξης, τούτο δε ενόψει του ότι, ...η ...11/2005 απόφαση της Πρωτοβάθμιας Επιτροπής Επίλυσης Δασικών Αμφισβητήσεων Ν. Θεσσαλονίκης, με την οποία ακυρώθηκε εν μέρει η 1564/29.3.1996 πράξη χαρακτηρισμού του Δασάρχη Θεσσαλονίκης «μόνο όσο αφορά το χαρακτηρισμό της ...επίδικης έκτασης των 6.000,τ.μ. ως δάσους της παρ. 1 του άρθρου 3 του ν. 998/1979», δεν προέβη σε ίδιο χαρακτηρισμό της εκτάσεως, αλλ’ ενέμεινε στον αναδασωτέο χαρακτήρα αυτής. Περαιτέρω, από κανένα στοιχείο από αυτά που προσκόμισαν και επικαλέστηκαν οι ...(εκκαλούσες) δεν αποδεικνύεται πλάνη περί τα πράγματα της Διοίκησης ως προς τον δασικό χαρακτήρα των επίδικων ακινήτων από το έτος 1935 και εφεξής, αφού, αντιθέτως, από την ...38533/15.6.2016 εισήγηση της Αναπληρωτού Δασάρχη Θεσσαλονίκης, συνάγεται ότι το συγκεκριμένο ακίνητο μόνο περί το έτος 1945 παρουσίαζε χαρακτήρα γεωργικώς καλλιεργούμενης έκτασης-εκ των μορφών δηλονότι οι οποίες κωλύουν την αναδάσωση-ενώ ήδη από το έτος 1935, πάντως δε οπωσδήποτε από το έτος 1973, είχε υπαχθεί στο καθεστώς των αναδασωτέων εκτάσεων, δηλαδή εκτάσεων που έχουν δασικό χαρακτήρα ως προς τούτο δε ούτε οι ...(εκκαλούσες) επικαλούνται, ότι αμφισβήτησαν τη νομιμότητα των αντίστοιχων διοικητικών πράξεων ή εκείνης του έτους 1990, με την οποία ανακλήθηκαν αναδρομικώς ως μη νόμιμες οι εξαιρέσεις από το καθεστώς αυτό. Ενόψει τούτων, οι περί του δασικού χαρακτήρα της επίμαχης εκτάσεως σχετικοί ισχυρισμοί των...(εκκαλουσών), ερειδόμενοι κατά βάση στις αγνοηθείσες προηγούμενες εισηγήσεις περί άρσεως της αναδασώσεως, και αληθείς υποτιθέμενοι, δεν μπορούσαν να ανατρέψουν την πραγματική βάση της κρίσεως της Διοίκησης ως προς τον δασικό χαρακτήρα της εκτάσεως αυτής, ούτε αποδεικνύουν πλάνη περί τα πράγματα. Ειδικότερα, δε το ιδιοκτησιακό καθεστώς της εκτάσεως, όπως φαίνονται να υπολαμβάνουν οι ...(εκκαλούσες), δεν αποτελεί κρίσιμο ζήτημα ως προς το δασικό της χαρακτήρα, δεδομένου ότι, κατά τα παγίως νομολογιακώς γενόμενα δεκτά…, το μέτρο της αναδασώσεως λαμβάνεται αδιακρίτως είτε πρόκειται για δημόσια είτε για ιδιωτική έκταση. Κατά συνέπεια, αβασίμως προβάλλεται...ότι η προσβαλλόμενη πράξη εκδόθηκε κατά παράβαση των διατάξεων του άρθρου 21 παρ. 2 του ν. 3208/2003 και του άρθρου 36 παρ. 3 του ν. 3698/2003, δεδομένου ότι συντρέχει πραγματική αιτία για την άρση της αναδάσωσης των επίδικων εκτάσεων, οι οποίες ουδέποτε είχαν δασικό χαρακτήρα, αλλά ήταν γεωργικώς καλλιεργούμενες. Τούτων δοθέντων, νομίμως η Διοίκηση με την προσβαλλόμενη απόφαση απέρριψε το αίτημα για ανάκληση των προαναφερθεισών πράξεων αναδασώσεως».</p>
        <p>5. Επειδή, στα εδάφια δεύτερο και τρίτο της παραγράφου 1 του άρθρου 58 του π.δ. 18/1989 (Α΄ 8), όπως το δεύτερο εδάφιο προσετέθη με την παράγραφο 2 του άρθρου 12 του ν. 3900/2010 (Α΄ 213) και το τρίτο με την παράγραφο 3 του άρθρου 15 του ν. 4446/2016 (Α΄ 240) ορίζονται τα εξής: «Η έφεση επιτρέπεται μόνον όταν προβάλλεται από τον διάδικο, με συγκεκριμένους ισχυρισμούς, που περιέχονται στο σχετικό δικόγραφο, ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση».</p>
        <p>6. Επειδή, κατά την έννοια των ανωτέρω διατάξεων, οι ως άνω ισχυρισμοί για την άρση του απαραδέκτου της εφέσεως πρέπει, και μετά την ισχύ του ν. 4446/2016, να προβάλλονται με το εισαγωγικό δικόγραφο και να αναφέρονται ειδικώς σε κρίσιμο νομικό ζήτημα, αναγόμενο στην ερμηνεία των εφαρμοστέων κανόνων δικαίου, να διατυπώνονται δε κατά τρόπο αυτοτελή και συγκεκριμένο, χωρίς να αρκεί η αόριστη επίκληση έλλειψης νομολογίας ή αντίθεσης προς υφιστάμενη νομολογία ή η απλή μνεία δικαστικών αποφάσεων με την ευκαιρία προβολής των σχετικών λόγων εφέσεως (βλ. ΣτΕ 678/2018 και εκεί παρατεθείσα νομολογία, 668/2018, 301/2018, 297, 298/2018, κ.ά). Εξάλλου, ως αντίθεση σε νομολογιακό προηγούμενο, κατά την έννοια της ως άνω διατάξεως, δεν νοείται η αναφερόμενη σε ζητήματα αιτιολογίας συνδεόμενα με το πραγματικό της κρινόμενης υπόθεσης, αλλά εκείνη που αφορά στην ερμηνεία διάταξης νόμου ή γενικής αρχής δυναμένης να έχει γενικότερη εφαρμογή (βλ. ΣτΕ 678, 1365/2018 κ.ά).</p>
        <p>7. Επειδή, με το εισαγωγικό δικόγραφο της υπό κρίση εφέσεως δεν προβάλλεται κανείς ισχυρισμός παραδεκτού αυτής, κατά τις διατάξεις του ν. 3900/2010, ούτε γίνεται επίκληση της εν λόγω διατάξεως. Ειδικότερα, προβάλλεται ότι η εκκαλούμενη εσφαλμένα δέχεται ότι δεν εμφιλοχώρησε πλάνη περί τα πράγματα ως προς το δασικό χαρακτήρα του επίμαχου με αρ. 176 κληροτεμαχίου. Κατά το λόγο αυτό, το ακίνητο από το έτος 1935 είχε εξαιρεθεί από το καθεστώς αναδάσωσης, όπως δε προκύπτει από την μέχρι το έτος 1945 είχε αμιγή γεωργικό χαρακτήρα, από δε το έτος 1945 έως το 1960 η επίμαχη έκταση ήταν χωρίς δασική βλάστηση. Σχετικώς γίνεται επίκληση της από έτους 2004 εκθέσεως αυτοψίας-φωτοερμηνείας δασολόγου του δασαρχείου Θεσσαλονίκης. Συναφώς, προβάλλεται ότι η εκκαλούμενη στηρίχθηκε στην από 26.11.2016 εισήγηση του Αναπληρωτή Δασάρχη Θεσσαλονίκης, η οποία, μετά την ΣτΕ 3311/2015, απεφάνθη «σε απόλυτη αντίθεση με τα ουσιαστικά δεδομένα... που προσήχθησαν στο ΣτΕ, ότι δήθεν όλη η έκταση το 2016 καλύπτεται με δασική βλάστηση, η οποία προσδίδει στην έκταση δασικό χαρακτήρα». Προβάλλεται, επίσης, ότι έσφαλε η εκκαλούμενη που στηρίχθηκε στην από έτους 2016 έκθεση δασολόγου, η οποία συνετάγη μετά την προπαρατεθείσα απόφαση του Συμβουλίου της Επικρατείας «και όχι στην άποψη των δασικών υπηρεσιών μέχρι το 2004, που εισηγήθηκαν την άρση της απαλλοτρίωσης και λήφθηκαν υπόψη από την απόφαση του ΣτΕ». Περαιτέρω, προβάλλεται ότι η εκκαλούμενη εσφαλμένα δέχεται ότι οι εκκαλούσες επικαλέστηκαν το ιδιοκτησιακό καθεστώς, προκειμένου να αποδείξουν ότι η επίμαχη έκταση δεν έχει δασικό χαρακτήρα.</p>
        <p>8. Επειδή, οι ανωτέρω λόγοι δεν μπορούν να εξετασθούν στην ουσία τους, δεδομένου ότι δεν προβάλλονται αυτοτελείς ισχυρισμοί για το παραδεκτό προβολής τους, σύμφωνα με τα οριζόμενα στο άρθρο 12 παρ. 2 του ν. 3900/2010. Και ναι μεν, με το από 15.2.2023 υπόμνημα, οι εκκαλούσες επιχειρούν, κατ’ επίκληση των διατάξεων του ν. 4446/2016, τη θεμελίωση του παραδεκτού της έφεσης διά της επαναλήψεως των προβαλλομένων ως άνω λόγων περί της μη δασικής μορφής της εκτάσεως και της επικλήσεως των 5390, 5391, 5392/2012 αποφάσεων του Συμβουλίου της Επικρατείας, προς τις οποίες, κατά τους ισχυρισμούς τους, είναι αντίθετη η εκκαλούμενη. Όμως, εφόσον, κατά τα ήδη εκτεθέντα στις σκέψεις 6 και 7, με το εισαγωγικό δικόγραφο δεν είχε προβληθεί παραδεκτώς ισχυρισμός για το παραδεκτό της εφέσεως, μόνη η μεταγενέστερη επίκληση με το υπόμνημα αποφάσεων δικαστηρίων, δεν καλύπτεται από τη ρύθμιση του άρθρου 15 παρ. 3 του ν. 4446/2016. Εξάλλου, οι ανωτέρω αποφάσεις αφενός μεν δεν είναι αντίθετες με τις παραδοχές της εκκαλούμενης αποφάσεως, αφετέρου δε η επίκλησή τους γίνεται μόνον προς επίρρωση της βασιμότητος των προβαλλομένων λόγων εφέσεως. Σε κάθε περίπτωση, οι λόγοι αυτοί δεν συναρτώνται με νομικά ζητήματα, κατά την έννοια του ν. 3900/2010, αλλά προς την αιτιολογία της εκκαλουμένης, και επομένως, τυχόν προβαλλόμενοι σχετικοί ισχυρισμοί θα ήσαν απορριπτέοι προεχόντως για τον λόγο αυτόν.</p>
        <p>Δ ι ά τ α ύ τ α</p>
        <p>Απορρίπτει την έφεση.</p>
        <p>Διατάσσει την κατάπτωση των παραβόλων της εφέσεως και του αιτήματος αναβολής.</p>
        <p>Επιβάλλει στις εκκαλούσες, συμμέτρως, τη δικαστική δαπάνη του Δημοσίου, η οποία ανέρχεται στο ποσό των τετρακοσίων εξήντα (460) ευρώ.</p>
        <p>Η διάσκεψη έγινε στην Αθήνα στις 16 Φεβρουαρίου 2023</p>
        <p>Η Πρόεδρος του Ε΄ ΤμήματοςΗ Γραμματέας</p>
        <p>Μαργαρίτα ΓκορτζολίδουΜαρία Μάσσια</p>
        <p>και η απόφαση δημοσιεύθηκε σε δημόσια συνεδρίαση της 29ης Δεκεμβρίου 2023.</p>
        <p>Η Πρόεδρος του Ε´ ΤμήματοςΗ Γραμματέας του Ε´ Τμήματος</p>
        <p>Μαργαρίτα ΓκορτζολίδουΔημητρία Τετράδη</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινομένης εφέσεως έχει καταβληθεί το νόμιμο παράβολο (κωδικός ηλεκτρονικού παραβόλου 290834821959 1007 0012/2019).</p>
          </item>
          <item eId="motivation_list_1__item_2">
            <num>2.</num>
            <p>Επειδή, κατά την αρχική δικάσιμο της υποθέσεως, στις 15.6.2022, οι εκκαλούσες υπέβαλαν αίτημα αναβολής της συζητήσεως της υποθέσεως, συνοδευόμενο από το προβλεπόμενο στον νόμο παράβολο (κωδικός ηλεκτρονικού παραβόλου 512309489952 1128 0013). Το Δικαστήριο έκανε δεκτό το αίτημα αυτό και ανέβαλε τότε τη συζήτηση της υποθέσεως. Κατόπιν τούτου, το ως άνω ηλεκτρονικό παράβολο πρέπει να καταπέσει υπέρ του Ταμείου Χρηματοδότησης Δικαστικών Κτιρίων, σύμφωνα με τα οριζόμενα στην <ref href="/akn/gr/act/presidentialDecree/1989/18/!main#art_33__par_5">παρ. 5 του άρθρου 33 του π.δ. 18/1989</ref> (Α΄ 8), όπως αυτή προστέθηκε με την <ref href="/akn/gr/act/law/2016/4446/!main#art_36__par_1">παρ. 1 του άρθρου 36 του ν. 4446/2016</ref> (Α΄ 240) και αντικαταστάθηκε με την <ref href="/akn/gr/act/law/2017/4465/!main#art_40__par_2">παρ. 2 του άρθρου 40 του ν. 4465/2017</ref> (Α΄ 47) (βλ <ref href="/akn/gr/judgment/COS/2020/1169/!main">ΣτΕ 1169/2020</ref> κ.ά).</p>
          </item>
          <item eId="motivation_list_1__item_3">
            <num>3.</num>
            <p>Επειδή, με την κρινόμενη έφεση, όπως αναπτύσσεται με το κατατεθέν μετά τη συζήτηση από 15.2.2023 υπόμνημα, ζητείται η εξαφάνιση της <ref href="/akn/gr/judgment/AppelateCourtThessaloniki/2018/522/!main">522/2018 αποφάσεως του Διοικητικού Εφετείου Θεσσαλονίκης</ref>, με την οποία απορρίφθηκε αίτηση ακυρώσεως κατά της 42386/18.7.2016 αποφάσεως του Γενικού Γραμματέα Αποκεντρωμένης Διοίκησης Μακεδονίας-Θράκης. Με την τελευταία πράξη είχε απορριφθεί η 1652/17.4.2008 αίτηση των ήδη εκκαλουσών περί άρσης της αναδασώσεως του με αρ. 176 αγροτεμαχίου της οριστικής διανομής 1931 αγροκτήματος Πανοράματος Θεσσαλονίκης, το οποίο φέρεται ότι ανήκει στις εκκαλούσες.</p>
          </item>
          <item eId="motivation_list_1__item_4">
            <num>4.</num>
            <p>Επειδή, από την εκκαλούμενη, τα στοιχεία του φακέλου και γεγονότα γνωστά στο Δικαστήριο, και συγκεκριμένα τις 3643/1999 και 3311/2015 αποφάσεις του, προκύπτουν τα εξής: Με την 50113/2580/20.5.1935 απόφαση του Γενικού Διοικητή Μακεδονίας (Β΄ 88) είχε κηρυχθεί αναδασωτέα έκταση πέριξ της Θεσσαλονίκης, εμβαδού, κατά την απόφαση 14.500 στρεμμάτων, περιγραφόμενη κατά τρόπο γενικό ως προς τα όριά της, εξαιρέθηκαν δε οι εντός της εκτάσεως αυτής «συμπαγείς γεωργικές εκτάσεις». Η εν λόγω απόφαση τροποποιήθηκε με την ΓΔ 2193/9.10.1973 απόφαση του Νομάρχη Θεσσαλονίκης (Β΄ 1322), με την οποία καθορίστηκαν λεπτομερώς τα εξωτερικά όρια της εκτάσεως, προσδιορίστηκε το συνολικό εμβαδόν της σε 29.790 στρέμματα, από τα οποία 23.868 στρέμματα θεωρήθηκε ότι ανήκουν στο Δημόσιο, 5.270 στρέμματα στην Υπηρεσία Διαχειρίσεως Ανταλλαξίμων Κτημάτων και 652 στρέμματα σε ιδιώτες από οριστικές διανομές, ολόκληρη δε η έκταση κηρύχθηκε ως αναδασωτέα, με την εξαίρεση μόνον 14 χώρων ειδικώς κατονομαζομένων, με μνεία της χρήσης και του εμβαδού τους (λχ υδραγωγείου, σχολείου κλπ). Η τελευταία απόφαση συμπληρώθηκε με την ΓΔ 1877/29.6.1979 όμοια (Δ΄ 366), με την οποία, κατά τροποποίηση της προηγούμενης, εξαιρέθηκαν από την αναδάσωση οι εκτάσεις, των οποίων είχε αναγνωρισθεί ο ιδιωτικός χαρακτήρας, καθώς και οι γεωργοδενδροκομικώς καλλιεργούμενες και οι εκτάσεις στις οποίες είχαν ανεγερθεί κτιριακές επαγγελματικές εγκαταστάσεις και ήταν μισθωμένες στους κατόχους τους καλλιεργητές. Η τελευταία νομαρχιακή πράξη (έτους 1979) ανακλήθηκε με την 1157/3.4.1990 απόφαση Νομάρχη Θεσσαλονίκης (Δ΄ 240) «για λόγους νομιμότητας και δημοσίου συμφέροντος», κατόπιν της διαπίστωσης ότι με την ανακληθείσα απόφαση είχε γίνει, υπό το κράτος ισχύος του <ref href="/akn/gr/act/constitution/2001/!main">Συντάγματος</ref> 1975, μη επιτρεπόμενη μερική άρση της αναδάσωσης. Κατόπιν τούτου, αναβίωσε η ΓΔ 2193/2.10.1973 νομαρχιακή απόφαση με συνέπεια, ολόκληρη η έκταση των 29.790 στρεμμάτων, πλην των 14 ειδικώς κατονομαζομένων χώρων, να υπαχθεί εκ νέου στο προστατευτικό καθεστώς των αναδασωτέων εκτάσεων, ανεξαρτήτως του ιδιοκτησιακού καθεστώτος, της γεωργοδενδροκομικής καλλιέργειας ή της επαγγελματικής χρήσης ορισμένων τμημάτων της. Εξάλλου, λόγω της από 6.7.1997 πυρκαϊάς αποτεφρώθηκε στην ίδια περιοχή συνολική έκταση 15.431 στρεμμάτων. Από την έκταση αυτή, η Διοίκηση θεώρησε ότι δασικές εκτάσεις αποτελούσαν μόνον τα 14.869 στρέμματα, τα οποία και επανακήρυξε ως αναδασωτέα με την ΔA 2835/29.9.1997 απόφαση του Γενικού Γραμματέα Περιφέρειας (Γ.Γ.Π.) Κεντρικής Μακεδονίας (Δ΄ 956), ενώ έκρινε αφενός μεν ότι εντός των ορίων του «Δάσους-Πάρκου» υφίσταντο και μη δασικού χαρακτήρα εκτάσεις, συνολικού εμβαδού 1.117,8 στρεμμάτων, τις οποίες, για λόγους ενότητας με τις δασικές, με την ΔΔ 2871/30.9.1997 απόφαση του Γ.Γ.Π. Κεντρική Μακεδονίας κήρυξε δασωτέες προς απαλλοτρίωση, αφετέρου δε ότι υφίσταντο στην ίδια περιοχή και εκτάσεις, οι οποίες είχαν νομίμως προ του 1973 και μεταξύ των ετών 1979 και 1990 δομηθεί και τις οποίες με την ίδια απόφαση, που συνοδεύεται και από ειδικό πίνακα των τελευταίων αυτών εκτάσεων, εξαίρεσε από τη δάσωση, με την αιτιολογία ότι είχε δημιουργηθεί μη αναστρέψιμη κατάσταση. Με την <ref href="/akn/gr/judgment/COS/1999/3643/!main">3643/1999 απόφαση του Συμβουλίου της Επικρατείας</ref>, οι δύο τελευταίες αυτές πράξεις έτους 1997 του Γ.Γ.Π. ακυρώθηκαν στο σύνολό τους. Ειδικότερα, έγινε δεκτό ότι με την πρώτη μη νομίμως εξαιρέθηκαν από το προστατευτικό καθεστώς των αναδασωτέων εκτάσεων περιοχές περιλαμβανόμενες εντός των ορίων της κηρυχθείσης το έτος 1973- με πράξη που εξακολουθούσε να ισχύει- ως αναδασωτέας περιοχής, και με τον τρόπο αυτό μεταβλήθηκε ανεπιτρέπτως ο χαρακτήρας τους. Έγινε, επίσης, δεκτό ότι με τη δεύτερη μη νομίμως αφενός χαρακτηρίσθηκαν ως δασωτέες, με την εκδοχή ότι είχαν αγροτικό χαρακτήρα εκτάσεις, οι οποίες ενέπιπταν στα όρια της κατά τα ανωτέρω κηρυχθείσης ως αναδασωτέας περιοχής, αφετέρου δε εξαιρέθηκαν και από τον χαρακτηρισμό ως δασωτέων, για μόνο τον λόγο ότι είχαν νομίμως, κατά την αντίληψη της διοίκησης, δομηθεί, οι αναγραφόμενες στον σχετικό πίνακα και περιλαμβανόμενες στην ανωτέρω περιοχή εκτάσεις, ενώ, όπως έγινε δεκτό με την ως άνω απόφαση του Δικαστηρίου, το γεγονός αυτό δεν αποτελούσε, επιτρεπτό κατά το <ref href="/akn/gr/act/constitution/2001/!main">Σύνταγμα</ref> και τον νόμο λόγο εξαίρεσης των εκτάσεων αυτών από την αναδάσωση. Τριτανακοπές ιδιοκτητών εκτάσεων που είχαν εξαιρεθεί από την αναδάσωση κατά της παραπάνω δικαστικής αποφάσεως, απορρίφθηκαν με τις <ref href="/akn/gr/judgment/COS/2001/4086 - 4095/!main">4086 - 4095/2001 αποφάσεις του Συμβουλίου της Επικρατείας</ref>. Ειδικά, ως προς το επίδικο ακίνητο, εκδόθηκε κατόπιν αιτήσεως των ήδη εκκαλουσών το 1564/29.3.1996 έγγραφο του Δασαρχείου Θεσσαλονίκης, σύμφωνα με το οποίο το εν λόγω ακίνητο «σήμερα καλύπτεται από άτομα πεύκης πυκνότητας 60%, που του προσδίδουν μορφή δάσους (άρθρο <ref href="/akn/gr/act/law/1979/998/!main#art_3">3</ref> § <ref href="/akn/gr/act/law/1979/998/!main#art_3__par_1">1</ref> και <ref href="/akn/gr/act/law/1979/998/!main#art_3__par_4">4</ref> § <ref href="/akn/gr/act/law/1979/998/!main#art_3__par_1ε">1ε</ref> του <ref href="/akn/gr/act/law/1979/998/!main">Ν. 998/1979</ref>). Ως εκ τούτου διέπεται από τις προστατευτικές διατάξεις του ανωτέρω Νόμου, καθώς και του <ref href="/akn/gr/act/law/1987/1734/!main">ν. 1734/1987</ref> και δεν επιτρέπεται η περαιτέρω αλλαγή χρήσης. Επί πλέον, η ανωτέρω έκταση εμπίπτει εντός του Δάσους-Πάρκου Θεσσαλονίκης, που έχει κηρυχθεί αναδασωτέα έκταση με την ΓΔ 1157/3.4.1990 απόφαση Νομάρχη Θεσσαλονίκης (ανακλητική της Γ.Δ. 1877/29.6.1979 προγενέστερης) και σύμφωνα με την οποία απαγορεύεται η μεταβολή του προορισμού του Δάσους και η αλλοίωση του φυσικού περιβάλλοντος». Οι προβλεπόμενες από τις διατάξεις του <ref href="/akn/gr/act/law/1979/998/!main#art_14">άρθρου 14 του ν. 998/1979</ref> διατυπώσεις δημοσιότητας για το εν λόγω έγγραφο τηρήθηκαν μόλις το έτος 2004. Περαιτέρω, οι εκκαλούσες με την 5559/14.10.2004 αίτηση, απευθυνόμενη στο Δασαρχείο Θεσσαλονίκης, ζήτησαν την άρση της αναδάσωσης του ακινήτου τους, σύμφωνα με το <ref href="/akn/gr/act/law/2003/3208/!main#art_21">άρθρο 21 του ν. 3208/2003</ref>. Κατόπιν της αιτήσεως αυτής ο Δασάρχης Θεσσαλονίκης, με το 6005/10.11.2004 έγγραφό του πρότεινε για το επίδικο 176 κληροτεμάχιο εμβαδού 6.000 τ.μ, την άρση της αναδάσωσης σε τμήμα αυτού, εμβαδού 1.653 τ.μ., σύμφωνα με την παρ. 2 του άρθρου 21 του ως άνω νόμου. Στο εν λόγω έγγραφο του Δασάρχη αναφέρεται, μεταξύ άλλων, ότι «[…]. 5. Από τη στερεοσκοπική παρατήρηση των αεροφωτογραφιών έτους 1945 ζεύγος (Α/Φ 192 193 9098 2 1) φαίνεται ότι το τμήμα του κληροτεμαχίου εμβαδού 1.653 τ.μ καλλιεργείται και βρίσκεται εντός ευρύτερης μη δασικής έκτασης. Από τη στερεοσκοπική παρατήρηση των αεροφωτογραφιών έτους 1960 (ζεύγος Α/Φ 8357-8358) φαίνεται ότι το συγκεκριμένο τμήμα είναι γυμνή έκταση, χωρίς δασική βλάστηση και βρίσκεται εντός ευρύτερης μη δασικής έκτασης. Από την στερεοσκοπική παρατήρηση των αεροφωτογραφιών έτους 1979 (ζεύγος Α/Φ 112117-112118) φαίνεται ότι το συγκεκριμένο τμήμα είναι γυμνή έκταση, χωρίς δασική βλάστηση εκτός από το δυτικό τμήμα που φέρει αραιή βλάστηση. Από τη στερεοσκοπική παρατήρηση των αεροφωτογραφιών έτους 1988 (ζεύγος Α/Φ 189190-189191) φαίνεται ότι το συγκεκριμένο τμήμα είναι γυμνή έκταση, εκτός από το δυτικό τμήμα, όπου υπάρχουν μεμονωμένα δένδρα. Από την στερεοσκοπική παρατήρηση αεροφωτογραφιών έτους 1993 (ζεύγος Α/Φ 223262-223263) φαίνεται ότι το συγκεκριμένο τμήμα φέρει σε όλη την έκταση διάσπαρτη δασική βλάστηση (άτομα πεύκης) σε ποσοστό περίπου 15%. Σήμερα το συγκεκριμένο τμήμα εμβαδού φέρει βλάστηση από παλιούρια και αγριογκορτζιές σε ποσοστό περίπου 15% και πέντε άτομα πεύκης ηλικίας 4-5 ετών. Η έκταση έχει κλίση περίπου 5%. Το τμήμα του αριθμ. 176 κληροτεμαχίου, εμβαδού 1.653 τ.μ., δεν καλύπτεται από τα κατονομαζόμενα δασοπονικά είδη της <ref href="/akn/gr/act/law/1987/1734/!main#art_15__par_1">παρ. 1 του άρθρου 15 του ν. 1734/1987</ref> σε ποσοστό που να του προσδίδουν τον δασικό χαρακτήρα (<ref href="/akn/gr/act/law/2003/3147/!main#art_1__par_6">άρθρο 1 παρ. 6 του ν. 3147/2003</ref>). 6. Για το σύνολο του αριθμ. 176 κληροτεμαχίου εκδόθηκε το 1564/29.3.1996 απαντητικό έγγραφο… 7. Στη μελέτη αναδασώσεων του Δημόσιου Δάσους Πάρκου Θεσσαλονίκης η οποία εγκρίθηκε με την 204790/3395/24.11.1976 απόφαση του Υπ. Γεωργίας, τα κληροτεμάχια που απεικονίζονται ως γεωργικές εκτάσεις στο χάρτη που συνοδεύει τη μελέτη δεν περιλαμβάνονται στις εκτάσεις προς αναδάσωση. 8. Το έτος 1996 συντάχθηκε ο προσωρινός κτηματικός χάρτης του Δάσους Πάρκου περιοχής Πανοράματος κατ’ εφαρμογή των διατάξεων του <ref href="/akn/gr/act/law/1976/248/!main">ν. 248/1976</ref> και του <ref href="/akn/gr/act/law/1979/998/!main">ν. 998/1979</ref> και σύμφωνα με τις οδηγίες των 209027/387/23.3.1980 και 157984/748/22.6.1981 διαταγών του Υπ. Γεωργίας. Σύμφωνα με τον κτηματικό πίνακα το τμήμα του με αριθμό 176 κληροτεμαχίου εμβαδού 1.653 τ.μ. εμπίπτει εντός του Κ.Α. 899 στο Φ.Χ. 015660 ως ιδιωτική μη δασικού χαρακτήρα έκταση, στο σύνολο της κηρυγμένη αναδασωτέα με την ΓΔ 1157/3.4.1990 απόφαση Νομάρχη Θεσσαλονίκης και το τμήμα εμβαδού 4.347 τ.μ. εμπίπτει στον Κ.Α. 866 στο Φ.Χ. 015660, ως ιδιωτική δασική έκταση κηρυγμένη αναδασωτέα με την ΓΔ 1157/3.4.1990 απόφαση Νομάρχη Θεσ/νίκης. 9. Από τα ανωτέρω προκύπτει ότι το τμήμα του με αριθμό 176 κληροτεμαχίου εμβαδού 1.653 τ.μ. είναι μη δασική έκταση κατά τη χρονική περίοδο από το έτος 1931 έως σήμερα, από την πραγματική διαχρονικά κατάσταση, σε εφαρμογή των προϊσχυουσών και ισχυουσών σήμερα διατάξεων και διαταγών. 10. Κατά την διάταξη των άρθρων 10. παρ. <ref href="/akn/gr/act/law/2003/3208/!main#art_0__par_1_9">1θ</ref> και <ref href="/akn/gr/act/law/2003/3208/!main#art_0__par_21">21</ref> παρ. <ref href="/akn/gr/act/law/2003/3208/!main#art_0__par_10">10</ref> του <ref href="/akn/gr/act/law/2003/3208/!main">ν. 3208/2003</ref>, ο χαρακτηρισμός των εκτάσεων που εμφανίζονται στον προσωρινό κτηματικό χάρτη κατ’ εφαρμογή του <ref href="/akn/gr/act/law/1976/248/!main">ν. 248/1976</ref> ως μη δασικές, καθώς και των εκτάσεων που κρίθηκαν με αμετάκλητες δικαστικές αποφάσεις κατά την διαδικασία του <ref href="/akn/gr/act/law/1976/248/!main#art_12">άρθρου 12 του ν. 248/1976</ref> ότι δεν αποτελούν δάσος ή δασική έκταση παραμένει ισχυρός και δεν επανεξετάζεται από τον οικείο δασάρχη ή από τις Επιτροπές του <ref href="/akn/gr/act/law/1979/998/!main#art_10">άρθρου 10 του ν. 998/1979</ref> ή άλλο αρμόδιο όργανο. 11. Κατά την διάταξη του <ref href="/akn/gr/act/law/2003/3208/!main#art_21__par_2">άρθρου 21 παρ. 2 του ν. 3208/2003</ref>, ο χαρακτηρισμός των εκτάσεων των περιπτώσεων α΄, δ΄ και ε΄ της παραγράφου 6 [του άρθρου 3] του <ref href="/akn/gr/act/law/1979/998/!main">ν. 998/1979</ref> καθώς και οι εκτάσεις που κρίθηκαν από τις Επιτροπές του <ref href="/akn/gr/act/law/1979/998/!main#art_10">άρθρου 10 του ν. 998/1979</ref> ως μη δασικές, δεν υπάγονται στις διατάξεις του <ref href="/akn/gr/none/0/0/!main">Δασικού Κώδικα</ref>, τυχόν δε αποφάσεις, με τις οποίες οι εν λόγω εκτάσεις κηρύχθηκαν αναδασωτέες, αίρονται υποχρεωτικά με πράξη του αρμοδίου οργάνου… 12. Όπως προκύπτει από τα ανωτέρω, με τις ΓΔ 2193/1973 και ΓΔ 1157/1990 αποφάσεις κηρύχθηκε αναδασωτέα μη δασική έκταση, αυτό επισημαίνεται και στο 7890/4.9.2001 έγγραφο της Δ/νσης Δασών Περιφέρειας το οποίο αφορά το σύνολο των μη δασικών εκτάσεων των κληροτεμαχίων Πανοράματος…». Με βάση το ως άνω 6005/10.11.2004 έγγραφο του Δασάρχη Θεσσαλονίκης, προτάθηκε και με το ΔΔ 3371/2.12.2004 έγγραφο της Διεύθυνσης Δασών Θεσσαλονίκης της Περιφέρειας Κεντρικής Μακεδονίας η άρση της αναδάσωσης του ως άνω τμήματος του επίδικου 176 κληροτεμαχίου εμβαδού 1.653 τ.μ. του αγροκτήματος Πανοράματος. Κατά της προαναφερθείσης 1564/29.3.1996 πράξης χαρακτηρισμού του Δασάρχη Θεσσαλονίκης οι εκκαλούσες άσκησαν τις από 21.12.2004 αντιρρήσεις... ενώπιον της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, ζητώντας την ακύρωση της εν λόγω πράξης και το χαρακτηρισμό του επίδικου κληροτεμαχίου ως αγροτικής μη δασικής έκτασης. Επί των αντιρρήσεων αυτών εκδόθηκε η 11/2005 απόφαση της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης (η οποία στηρίχθηκε, μεταξύ άλλων, στην Δ.Υ./26.11.2004 έκθεση αυτοψίας-φωτοερμηνείας δασολόγου του Δασαρχείου Θεσσαλονίκης και), με την οποία ακυρώθηκε εν μέρει η προαναφερθείσα πράξη χαρακτηρισμού του Δασάρχη Θεσσαλονίκης «μόνο όσο αφορά το χαρακτηρισμό της… επίδικης έκτασης των 6.000,00 τ.μ. ως δάσους της <ref href="/akn/gr/act/law/1979/998/!main#art_3__par_1">παρ. 1 του άρθρου 3 του ν. 998/1979</ref>». Η Επιτροπή κατέληξε στην ως άνω απόφαση αφού διαπίστωσε, μεταξύ άλλων, ότι «α) η επίδικη έκταση είναι κηρυγμένη ως αναδασωτέα με την ΓΔ 2193/1973 απόφαση του Νομάρχη Θεσ/νίκης και σύμφωνα με την <ref href="/akn/gr/judgment/COS/2002/838/!main">838/2002 απόφαση του ΣτΕ</ref>, η διαδικασία προσωρινής επιλύσεως αμφισβητήσεων για το χαρακτήρα εκτάσεως ως δάσους ή δασικής εκτάσεως ή μη, που ενεργείται από τον οικείο Δασάρχη και η διαδικασία κήρυξης εκτάσεως ως αναδασωτέας που ενεργείται από το Νομάρχη είναι διαδικασίες διακεκριμένες αλλήλων, μη δυνάμενες να χωρήσουν παραλλήλως και η Διοίκηση δεν έχει το δικαίωμα να επανέλθει και β) (ότι η κατά τα ανωτέρω κηρυχθείσα ως αναδασωτέα έκταση) αποτελεί το 176 κληροτεμάχιο αγροκτήματος Πανοράματος διανομής έτους 1931 και σύμφωνα με τις διατάξεις της <ref href="/akn/gr/act/law/2003/3147/!main#art_1__par_7">παρ. 7 του άρθρου 1 του ν. 3147/2003</ref> ο χαρακτηρισμός από τις Επιτροπές Απαλλοτρίωσης και τις Επιτροπές Οριστικών Διανομών, ως προς τη μορφή των εκτάσεων που αποτέλεσαν αντικείμενο διανομής, σύμφωνα με τις διατάξεις της αγροτικής νομοθεσίας, είναι έγκυρος και δεσμευτικός και δεν επανεξετάζεται από τα όργανα της Διοίκησης». Κατά της ανωτέρω αποφάσεως της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης δεν ασκήθηκε προσφυγή ενώπιον της Δευτεροβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης. Ακολούθησε η 5858/17.10.2005 αίτηση των εκκαλουσών προς το Δασαρχείο Θεσσαλονίκης, με την οποία ζητούσαν, μετά την τελεσιδικία της 11/2005 απόφασης της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, την άρση της αναδάσωσης «του υπολοίπου του υπ’ αριθμ. 176 αγροτεμαχίου». Κατόπιν της αιτήσεως αυτής, ο Δασάρχης Θεσσαλονίκης, με το 5858 π.ε./27.1.2006 έγγραφό του, πρότεινε, σύμφωνα με το <ref href="/akn/gr/act/law/2003/3208/!main#art_21__par_2">άρθρο 21 παρ. 2 του ν. 3208/2003</ref>, την άρση της αναδάσωσης και του υπόλοιπου τμήματος του επίδικου 176 κληροτεμαχίου εμβαδού 4.347 τ.μ., αφού επανέλαβε, σε σχέση με τον αγροτικό χαρακτήρα του εν λόγω 176 κληροτεμαχίου, όσα είχε εκθέσει στο προηγούμενο 6005/10.11.2004 έγγραφό του, και αφού αναφέρθηκε και στην προμνησθείσα απόφαση της Πρωτοβάθμιας Επιτροπής Επίλυσης Δασικών Αμφισβητήσεων Νομού Θεσσαλονίκης, που, εν τω μεταξύ, είχε εκδοθεί. Η ως άνω πρόταση περί άρσεως της αναδασώσεως επαναλήφθηκε με το ΔΔ 292/10.2.2006 έγγραφο της Διεύθυνσης Δασών Θεσσαλονίκης της Περιφέρειας Κεντρικής Μακεδονίας. Στη συνέχεια, όμως, ο Διευθυντής Δασών Περιφέρειας της Περιφέρειας Κεντρικής Μακεδονίας, με το 1667/15.2.2006 έγγραφό του, πληροφόρησε τις εκκαλούσες ότι «εν όψει συστάσεως επιτροπής από άτομα φορέων Δημοσίου, Τοπικής Αυτοδιοίκησης, κλπ. για να μελετήσει το πρόβλημα των ιδιωτικών δασών και μη εκτάσεων στην περιοχή του Δάσους Πάρκου Θεσσαλονίκης και να υποβάλει σχετική πρόταση, η ανωτέρω αίτησή τους θα παρέμενε «σε αναμονή». Τέλος, οι εκκαλούσες με την 1652/17.4.2008 αίτηση προς το Γενικό Γραμματέα Περιφέρειας Κεντρικής Μακεδονίας ζήτησαν την άρση της αναδάσωσης του 176 αγροτεμαχίου τους, αναφερόμενες και στην προηγούμενη 5559/2004 αίτησή τους για άρση της εν λόγω αναδάσωσης, σύμφωνα με το <ref href="/akn/gr/act/law/2003/3208/!main#art_21">άρθρο 21 του ν. 3208/2003</ref> και επικαλούμενες τα προαναφερθέντα 6005/10.11.2004 και 5858 π.ε./27.1.2006 έγγραφα του Δασαρχείου Θεσσαλονίκης και τα ΔΔ3371/2.12.2004 και ΔΔ 292/10.2.2006 έγγραφα της Διεύθυνσης Δασών Νομού Θεσσαλονίκης της Περιφέρειας Κεντρικής Μακεδονίας. Την τεκμαιρομένη σιωπηρή απόρριψη της ως άνω αιτήσεως ακύρωσε η <ref href="/akn/gr/judgment/COS/2015/3311/!main">3311/2015 απόφαση του Συμβουλίου της Επικρατείας</ref>, αφού έκρινε ότι ενόψει του προπαρατιθέμενου ιστορικού της υποθέσεως, των θετικών για την άρση της αναδάσωσης εισηγήσεων του Δασαρχείου Θεσσαλονίκης και της Διεύθυνσης Δασών Ν. Θεσσαλονίκης της Περιφέρειας Κεντρικής Μακεδονίας και των κρίσιμων πραγματικών στοιχείων, των οποίων έγινε επίκληση με την σχετική αίτηση, ο Γ.Γ.Π. είχε την υποχρέωση να εκδώσει αιτιολογημένη απόφαση για το αίτημα άρσης της αναδάσωσης. Μετά ταύτα, ο Γ.Γ.Π. Αποκεντρωμένης Διοίκησης Μακεδονίας-Θράκης εξέτασε και απέρριψε ρητώς την ως άνω αίτηση με την 42386/18.7.2016 απόφασή του, την οποία οι εκκαλούσες προσέβαλαν ενώπιον του δικάσαντος δικαστηρίου. Το δικάσαν έκρινε τα εξής: «[…] δεν συντρέχει, εν προκειμένω, κατ’ αρχήν, περίπτωση προηγούμενου της πράξης αναδάσωσης χαρακτηρισμού της επίμαχης έκτασης ως δασικής, ώστε να επιβάλλεται η ανάκληση της ως άνω πράξης, τούτο δε ενόψει του ότι, ...η ...11/2005 απόφαση της Πρωτοβάθμιας Επιτροπής Επίλυσης Δασικών Αμφισβητήσεων Ν. Θεσσαλονίκης, με την οποία ακυρώθηκε εν μέρει η 1564/29.3.1996 πράξη χαρακτηρισμού του Δασάρχη Θεσσαλονίκης «μόνο όσο αφορά το χαρακτηρισμό της ...επίδικης έκτασης των 6.000,τ.μ. ως δάσους της <ref href="/akn/gr/act/law/1979/998/!main#art_3__par_1">παρ. 1 του άρθρου 3 του ν. 998/1979</ref>», δεν προέβη σε ίδιο χαρακτηρισμό της εκτάσεως, αλλ’ ενέμεινε στον αναδασωτέο χαρακτήρα αυτής. Περαιτέρω, από κανένα στοιχείο από αυτά που προσκόμισαν και επικαλέστηκαν οι ...(εκκαλούσες) δεν αποδεικνύεται πλάνη περί τα πράγματα της Διοίκησης ως προς τον δασικό χαρακτήρα των επίδικων ακινήτων από το έτος 1935 και εφεξής, αφού, αντιθέτως, από την ...38533/15.6.2016 εισήγηση της Αναπληρωτού Δασάρχη Θεσσαλονίκης, συνάγεται ότι το συγκεκριμένο ακίνητο μόνο περί το έτος 1945 παρουσίαζε χαρακτήρα γεωργικώς καλλιεργούμενης έκτασης-εκ των μορφών δηλονότι οι οποίες κωλύουν την αναδάσωση-ενώ ήδη από το έτος 1935, πάντως δε οπωσδήποτε από το έτος 1973, είχε υπαχθεί στο καθεστώς των αναδασωτέων εκτάσεων, δηλαδή εκτάσεων που έχουν δασικό χαρακτήρα ως προς τούτο δε ούτε οι ...(εκκαλούσες) επικαλούνται, ότι αμφισβήτησαν τη νομιμότητα των αντίστοιχων διοικητικών πράξεων ή εκείνης του έτους 1990, με την οποία ανακλήθηκαν αναδρομικώς ως μη νόμιμες οι εξαιρέσεις από το καθεστώς αυτό. Ενόψει τούτων, οι περί του δασικού χαρακτήρα της επίμαχης εκτάσεως σχετικοί ισχυρισμοί των...(εκκαλουσών), ερειδόμενοι κατά βάση στις αγνοηθείσες προηγούμενες εισηγήσεις περί άρσεως της αναδασώσεως, και αληθείς υποτιθέμενοι, δεν μπορούσαν να ανατρέψουν την πραγματική βάση της κρίσεως της Διοίκησης ως προς τον δασικό χαρακτήρα της εκτάσεως αυτής, ούτε αποδεικνύουν πλάνη περί τα πράγματα. Ειδικότερα, δε το ιδιοκτησιακό καθεστώς της εκτάσεως, όπως φαίνονται να υπολαμβάνουν οι ...(εκκαλούσες), δεν αποτελεί κρίσιμο ζήτημα ως προς το δασικό της χαρακτήρα, δεδομένου ότι, κατά τα παγίως νομολογιακώς γενόμενα δεκτά…, το μέτρο της αναδασώσεως λαμβάνεται αδιακρίτως είτε πρόκειται για δημόσια είτε για ιδιωτική έκταση. Κατά συνέπεια, αβασίμως προβάλλεται...ότι η προσβαλλόμενη πράξη εκδόθηκε κατά παράβαση των διατάξεων του <ref href="/akn/gr/act/law/2003/3208/!main#art_21__par_2">άρθρου 21 παρ. 2 του ν. 3208/2003</ref> και του <ref href="/akn/gr/act/law/2003/3698/!main#art_36__par_3">άρθρου 36 παρ. 3 του ν. 3698/2003</ref>, δεδομένου ότι συντρέχει πραγματική αιτία για την άρση της αναδάσωσης των επίδικων εκτάσεων, οι οποίες ουδέποτε είχαν δασικό χαρακτήρα, αλλά ήταν γεωργικώς καλλιεργούμενες. Τούτων δοθέντων, νομίμως η Διοίκηση με την προσβαλλόμενη απόφαση απέρριψε το αίτημα για ανάκληση των προαναφερθεισών πράξεων αναδασώσεως».</p>
          </item>
          <item eId="motivation_list_1__item_5">
            <num>5.</num>
            <p>Επειδή, στα <ref href="/akn/gr/act/presidentialDecree/1989/18/!main#art_58__par_1">εδάφια δεύτερο και τρίτο της παραγράφου 1 του άρθρου 58 του π.δ. 18/1989</ref> (Α΄ 8), όπως το δεύτερο εδάφιο προσετέθη με την <ref href="/akn/gr/act/law/2010/3900/!main#art_12__par_2">παράγραφο 2 του άρθρου 12 του ν. 3900/2010</ref> (Α΄ 213) και το τρίτο με την <ref href="/akn/gr/act/law/2016/4446/!main#art_15__par_3">παράγραφο 3 του άρθρου 15 του ν. 4446/2016</ref> (Α΄ 240) ορίζονται τα εξής: «Η έφεση επιτρέπεται μόνον όταν προβάλλεται από τον διάδικο, με συγκεκριμένους ισχυρισμούς, που περιέχονται στο σχετικό δικόγραφο, ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση».</p>
          </item>
          <item eId="motivation_list_1__item_6">
            <num>6.</num>
            <p>Επειδή, κατά την έννοια των ανωτέρω διατάξεων, οι ως άνω ισχυρισμοί για την άρση του απαραδέκτου της εφέσεως πρέπει, και μετά την ισχύ του <ref href="/akn/gr/act/law/2016/4446/!main">ν. 4446/2016</ref>, να προβάλλονται με το εισαγωγικό δικόγραφο και να αναφέρονται ειδικώς σε κρίσιμο νομικό ζήτημα, αναγόμενο στην ερμηνεία των εφαρμοστέων κανόνων δικαίου, να διατυπώνονται δε κατά τρόπο αυτοτελή και συγκεκριμένο, χωρίς να αρκεί η αόριστη επίκληση έλλειψης νομολογίας ή αντίθεσης προς υφιστάμενη νομολογία ή η απλή μνεία δικαστικών αποφάσεων με την ευκαιρία προβολής των σχετικών λόγων εφέσεως (βλ. <ref href="/akn/gr/judgment/COS/2018/678/!main">ΣτΕ 678/2018</ref> και εκεί παρατεθείσα νομολογία, 668/2018, 301/2018, 297, 298/2018, κ.ά). Εξάλλου, ως αντίθεση σε νομολογιακό προηγούμενο, κατά την έννοια της ως άνω διατάξεως, δεν νοείται η αναφερόμενη σε ζητήματα αιτιολογίας συνδεόμενα με το πραγματικό της κρινόμενης υπόθεσης, αλλά εκείνη που αφορά στην ερμηνεία διάταξης νόμου ή γενικής αρχής δυναμένης να έχει γενικότερη εφαρμογή (βλ. <ref href="/akn/gr/judgment/COS/2018/678, 1365/!main">ΣτΕ 678, 1365/2018</ref> κ.ά).</p>
          </item>
          <item eId="motivation_list_1__item_7">
            <num>7.</num>
            <p>Επειδή, με το εισαγωγικό δικόγραφο της υπό κρίση εφέσεως δεν προβάλλεται κανείς ισχυρισμός παραδεκτού αυτής, κατά τις διατάξεις του <ref href="/akn/gr/act/law/2010/3900/!main">ν. 3900/2010</ref>, ούτε γίνεται επίκληση της εν λόγω διατάξεως. Ειδικότερα, προβάλλεται ότι η εκκαλούμενη εσφαλμένα δέχεται ότι δεν εμφιλοχώρησε πλάνη περί τα πράγματα ως προς το δασικό χαρακτήρα του επίμαχου με αρ. 176 κληροτεμαχίου. Κατά το λόγο αυτό, το ακίνητο από το έτος 1935 είχε εξαιρεθεί από το καθεστώς αναδάσωσης, όπως δε προκύπτει από την μέχρι το έτος 1945 είχε αμιγή γεωργικό χαρακτήρα, από δε το έτος 1945 έως το 1960 η επίμαχη έκταση ήταν χωρίς δασική βλάστηση. Σχετικώς γίνεται επίκληση της από έτους 2004 εκθέσεως αυτοψίας-φωτοερμηνείας δασολόγου του δασαρχείου Θεσσαλονίκης. Συναφώς, προβάλλεται ότι η εκκαλούμενη στηρίχθηκε στην από 26.11.2016 εισήγηση του Αναπληρωτή Δασάρχη Θεσσαλονίκης, η οποία, μετά την ΣτΕ <ref href="/akn/gr/judgment/COS/2015/3311/!main">3311/2015</ref>, απεφάνθη «σε απόλυτη αντίθεση με τα ουσιαστικά δεδομένα... που προσήχθησαν στο ΣτΕ, ότι δήθεν όλη η έκταση το 2016 καλύπτεται με δασική βλάστηση, η οποία προσδίδει στην έκταση δασικό χαρακτήρα». Προβάλλεται, επίσης, ότι έσφαλε η εκκαλούμενη που στηρίχθηκε στην από έτους 2016 έκθεση δασολόγου, η οποία συνετάγη μετά την προπαρατεθείσα απόφαση του Συμβουλίου της Επικρατείας «και όχι στην άποψη των δασικών υπηρεσιών μέχρι το 2004, που εισηγήθηκαν την άρση της απαλλοτρίωσης και λήφθηκαν υπόψη από την απόφαση του ΣτΕ». Περαιτέρω, προβάλλεται ότι η εκκαλούμενη εσφαλμένα δέχεται ότι οι εκκαλούσες επικαλέστηκαν το ιδιοκτησιακό καθεστώς, προκειμένου να αποδείξουν ότι η επίμαχη έκταση δεν έχει δασικό χαρακτήρα.</p>
          </item>
          <item eId="motivation_list_1__item_8">
            <num>8.</num>
            <p>Επειδή, οι ανωτέρω λόγοι δεν μπορούν να εξετασθούν στην ουσία τους, δεδομένου ότι δεν προβάλλονται αυτοτελείς ισχυρισμοί για το παραδεκτό προβολής τους, σύμφωνα με τα οριζόμενα στο <ref href="/akn/gr/act/law/2010/3900/!main#art_12__par_2">άρθρο 12 παρ. 2 του ν. 3900/2010</ref>. Και ναι μεν, με το από 15.2.2023 υπόμνημα, οι εκκαλούσες επιχειρούν, κατ’ επίκληση των διατάξεων του <ref href="/akn/gr/act/law/2016/4446/!main">ν. 4446/2016</ref>, τη θεμελίωση του παραδεκτού της έφεσης διά της επαναλήψεως των προβαλλομένων ως άνω λόγων περί της μη δασικής μορφής της εκτάσεως και της επικλήσεως των 5390, 5391, 5392/2012 αποφάσεων του Συμβουλίου της Επικρατείας, προς τις οποίες, κατά τους ισχυρισμούς τους, είναι αντίθετη η εκκαλούμενη. Όμως, εφόσον, κατά τα ήδη εκτεθέντα στις σκέψεις 6 και 7, με το εισαγωγικό δικόγραφο δεν είχε προβληθεί παραδεκτώς ισχυρισμός για το παραδεκτό της εφέσεως, μόνη η μεταγενέστερη επίκληση με το υπόμνημα αποφάσεων δικαστηρίων, δεν καλύπτεται από τη ρύθμιση του <ref href="/akn/gr/act/law/2016/4446/!main#art_15__par_3">άρθρου 15 παρ. 3 του ν. 4446/2016</ref>. Εξάλλου, οι ανωτέρω αποφάσεις αφενός μεν δεν είναι αντίθετες με τις παραδοχές της εκκαλούμενης αποφάσεως, αφετέρου δε η επίκλησή τους γίνεται μόνον προς επίρρωση της βασιμότητος των προβαλλομένων λόγων εφέσεως. Σε κάθε περίπτωση, οι λόγοι αυτοί δεν συναρτώνται με νομικά ζητήματα, κατά την έννοια του <ref href="/akn/gr/act/law/2010/3900/!main">ν. 3900/2010</ref>, αλλά προς την αιτιολογία της εκκαλουμένης, και επομένως, τυχόν προβαλλόμενοι σχετικοί ισχυρισμοί θα ήσαν απορριπτέοι προεχόντως για τον λόγο αυτόν.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Απορρίπτει</outcome> την έφεση.</p>
        <p>Διατάσσει την κατάπτωση των παραβόλων της εφέσεως και του αιτήματος αναβολής.</p>
        <p>Επιβάλλει στις εκκαλούσες, συμμέτρως, τη δικαστική δαπάνη του Δημοσίου, η οποία ανέρχεται στο ποσό των τετρακοσίων εξήντα (460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2023-02-16">16 Φεβρουαρίου 2023</date></p>
      <p>Η Πρόεδρος του Ε΄ ΤμήματοςΗ Γραμματέας</p>
      <p>Μαργαρίτα ΓκορτζολίδουΜαρία Μάσσια</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2023-12-29">29ης Δεκεμβρίου 2023</date>.</p>
      <p>Η Πρόεδρος του Ε´ ΤμήματοςΗ Γραμματέας του Ε´ Τμήματος</p>
      <p>Μαργαρίτα ΓκορτζολίδουΔημητρία Τετράδη</p>
    </conclusions>
  </judgment>
</akomaNtoso>
