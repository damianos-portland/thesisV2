<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2023/A2465/!main"/>
          <FRBRuri value="/akn/gr/judgment/COS/2023/A2465/"/>
          <FRBRdate name="decisionPublicationDate" date="2023-12-29"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2023/A2465/ell@/!main"/>
          <FRBRuri value="/akn/gr/judgment/COS/2023/A2465/ell@"/>
          <FRBRdate name="decisionPublicationDate" date="2023-12-29"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2023/A2465/ell@/!main.xml"/>
          <FRBRuri value="/akn/gr/judgment/COS/2023/A2465/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2023-12-29" by="#COS" refersTo="#decisionPublicationDate"/>
        <step date="2021-09-13" by="#COS" refersTo="#courtConferenceDate"/>
        <step date="2021-05-18" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2023/A2465/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2465/2023</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Δ΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2021-05-18">18 Μαΐου 2021</date>, με την εξής σύνθεση: Ευθύμιος Αντωνόπουλος, Σύμβουλος της Επικρατείας, Προεδρεύων, σε αναπλήρωση της Προέδρου του Τμήματος, που είχε κώλυμα, Όλγα Παπαδοπούλου, Χριστίνα Σιταρά, Σύμβουλοι, Χάιδω Ευαγγελίου, Δήμητρα Μαυροπόδη, Πάρεδροι. Γραμματέας η Μαρία Τσαπαρδώνη.</p>
    </header>
    <judgmentBody>
      <introduction>
        <p>Για να δικάσει την από 18 Ιανουαρίου 2019 αίτηση:</p>
        <p>του Σ.Τ., κατοίκου ..., ο οποίος παρέστη με τον δικηγόρο Γεώργιο Φωτόπουλο (Α.Μ. 66 Δ.Σ. Ηλείας), που τον διόρισε με πληρεξούσιο και ο οποίος κατέθεσε δήλωση, σύμφωνα με το άρθρο 26 του ν. 4509/2017, περί μη εμφανίσεώς του,</p>
        <p>κατά του Δήμου Ήλιδας Περιφερειακής Ενότητας Ηλείας, ο οποίος παρέστη με τον δικηγόρο Σωκράτη Καλύβα (Α.Μ. 138 Δ.Σ. Αμαλιάδας), που τον διόρισε με απόφαση της Οικονομικής Επιτροπής και του Δημάρχου, και ο οποίος κατέθεσε δήλωση, σύμφωνα με το άρθρο 26 του ν. 4509/2017, περί μη εμφανίσεώς του.</p>
        <p>Με την αίτηση αυτή ο αιτών επιδιώκει να ακυρωθεί η υπ’ αριθμ. 426/2018 απόφαση του Δημοτικού Συμβουλίου Δήμου Ήλιδας.</p>
        <p>Η εκδίκαση άρχισε με την ανάγνωση της εκθέσεως της εισηγήτριας, Παρέδρου Χάιδως Ευαγγελίου.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης αιτήσεως έχει καταβληθεί το νόμιμο παράβολο (257074922959 0329 0080/2019 κωδικός ηλεκτρονικού παραβόλου).</p>
        <p>2. Επειδή, με την κρινόμενη αίτηση αυτή ζητείται η ακύρωση της υπ' αριθμ. 426/2018 (συνεδρίαση 24/19.11.2018) απόφασης του Δημοτικού Συμβουλίου Δήμου Ήλιδας, με θέμα “Έγκριση Κανονισμού Λειτουργίας Λαϊκής Αγοράς Αμαλιάδας".</p>
        <p>3. Επειδή, με τον ν. 4264/2014 (Α΄ 118) «Άσκηση εμπορικών δραστηριοτήτων εκτός καταστήματος και άλλες διατάξεις», όπως ίσχυε πριν την κατάργηση των άρθρων 1 - 20 και 22 - 25 αυτού με το άρθρο 60 του ν. 4497/2017 (Α΄ 171/13.11.2017), οριζόταν στο άρθρο 1 ότι «Με τον παρόντα νόμο ρυθμίζεται … η οργάνωση και λειτουργία των λαϊκών αγορών …», στο άρθρο 3 ότι «1. Οι λαϊκές αγορές λειτουργούν … σε ανεξάρτητους υπαίθριους, ελεύθερους, δημόσιους ή δημοτικούς χώρους. Εάν αυτό δεν είναι εφικτό, λειτουργούν σε δρόμους ή πλατείες εντός αστικού ιστού. Σε κάθε περίπτωση πρέπει να εξασφαλίζεται η προσβασιμότητα σε όσο το δυνατόν περισσότερους καταναλωτές. 2. Το ωράριο λειτουργίας των λαϊκών αγορών καθορίζεται … για δε τις υπόλοιπες λαϊκές αγορές της χώρας με αποφάσεις των οικείων Δημοτικών Συμβουλίων. 3. Με αποφάσεις κανονιστικού περιεχομένου των Περιφερειακών Συμβουλίων των Περιφερειών Αττικής και Κεντρικής Μακεδονίας, αντίστοιχα, για τις λαϊκές αγορές της Περιφέρειας Αττικής και της Μητροπολιτικής Ενότητας Θεσσαλονίκης και των Δημοτικών Συμβουλίων για τις λαϊκές αγορές των λοιπών περιφερειακών ενοτήτων της χώρας, που εκδίδονται εντός τριών (3) μηνών από την έναρξη ισχύος του παρόντος, λαμβανομένων υπόψη των ιδιαιτεροτήτων της περιοχής τους για την εύρυθμη λειτουργία των λαϊκών αγορών ρυθμίζονται θέματα ιδίως όπως: α) οριοθέτηση και διαγράμμιση των χώρων λειτουργίας των λαϊκών αγορών και των θέσεων των επαγγελματιών πωλητών που δεν διαθέτουν τρόφιμα γης και θάλασσας σε οποιαδήποτε μορφή και άνθη, καθώς και των θέσεων των πωλητών που διαθέτουν τρόφιμα γης και θάλασσας σε οποιαδήποτε μορφή και άνθη, β) οριοθέτηση του χώρου που καταλαμβάνουν οι πωλητές, αρίθμηση θέσεων, καθορισμός ενιαίων μέτρων του μήκους των πάγκων κατά κατηγορία προϊόντων των πωλητών, στάθμευσης αυτοκινήτων αδειούχων πωλητών, μέριμνα για την τοποθέτηση, εντός του χώρου λειτουργίας της λαϊκής αγοράς, των ειδικά διασκευασμένων οχημάτων (αυτοκινούμενα ή ρυμουλκούμενα) και των οχημάτων ειδών κυλικείων, γ) ώρες προσέλευσης και αποχώρησης των πωλητών, μεταφοράς εξοπλισμού και εμπορευμάτων, πριν και μετά από το καθορισμένο ωράριο λειτουργίας των λαϊκών αγορών, δ) καθαριότητα του χρησιμοποιούμενου χώρου από τους αδειούχους πωλητές, άμεση συλλογή των απορριμμάτων και των χαρτοκιβωτίων, τρόπος έκθεσης και πώληση των προϊόντων και ειδικότερα των νωπών ψαριών - συλλογής και απομάκρυνσης των νερών από το λιώσιμο του πάγου που χρησιμοποιείται για τη συντήρηση των ψαριών, απολύμανσης του χώρου, απαγόρευσης καθαρισμού ψαριών, ε) τις διαστάσεις, τον τύπο και το περιεχόμενο των πινακίδων που υποχρεούνται οι πωλητές να τοποθετούν σε εμφανές μέρος του σημείου πώλησης, ιδίως το ονοματεπώνυμο ή την επωνυμία, την ιδιότητα του πωλητή (παραγωγός ή επαγγελματίας ή παραγωγός βιολογικών προϊόντων), τον αριθμό μητρώου, την περιοχή παραγωγής των προϊόντων και κάθε άλλο αναγκαίο στοιχείο, στ) ο τύπος, το χρώμα και το υλικό του εκθετηρίου των πωλούμενων προϊόντων και του στεγάστρου του, έτσι ώστε να υπάρχει ομοιομορφία και ενιαία αισθητική, καθώς και ο τρόπος εμφάνισης και συμπεριφοράς των πωλητών”. Εξάλλου, στο άρθρο 5 του ίδιου νόμου, που αφορά την χορήγηση θέσεων στις λαϊκές αγορές, όπως ίσχυε πριν την τροποποίησή του με το άρθρο 5 του ν. 4328/2015 (Α΄ 51), οριζόταν ότι “1. Με απόφαση του οικείου Δημοτικού Συμβουλίου, η οποία εγκρίνεται από τον οικείο Περιφερειάρχη, καθορίζεται ο ανώτατος αριθμός θέσεων πωλητών για όλες τις λαϊκές αγορές που λειτουργούν στη χωρική του αρμοδιότητα, ο οποίος συναρτάται με τον πληθυσμό του δήμου βάσει τελευταίας απογραφής. Ο υφιστάμενος αριθμός αδειών δεν δύναται να μειωθεί. 2. Οι Δήμαρχοι υποχρεούνται να παρέχουν κατά προτεραιότητα στους παραγωγούς όλης της χώρας θέσεις στις λαϊκές αγορές ευθύνης τους. Στις λαϊκές αγορές όλης της χώρας, οι παραγωγοί τοποθετούνται χωριστά από τους επαγγελματίες και κατά την κατανομή των θέσεων μεταξύ τους προκρίνονται οι παραγωγοί. Οι επαγγελματίες πωλητές, που δεν διαθέτουν τρόφιμα γης και θάλασσας σε οποιαδήποτε μορφή ή άνθη, τοποθετούνται στην αρχή ή στο τέλος των λαϊκών αγορών, με τρόπο που τους καθιστά απολύτως διακριτούς από τους υπόλοιπους. Οι πωλητές αλιευτικών προϊόντων τοποθετούνται χωριστά από τους υπόλοιπους παραγωγούς ή επαγγελματίες πωλητές και σε σημεία όπου υπάρχει αποχέτευση. 3. Το σύστημα διακριτότητας μεταξύ παραγωγών και επαγγελματιών πωλητών λαϊκών αγορών, καθώς και ο τρόπος κατανομής των θέσεων, θα προσδιορισθούν με απόφαση του Υπουργού Ανάπτυξης και Ανταγωνιστικότητας η οποία θα εκδοθεί εντός τριών μηνών από την έναρξη ισχύος του παρόντος, μετά από διαβούλευση με όλους τους εμπλεκόμενους φορείς και ενημέρωση στη Διαρκή Επιτροπή Παραγωγής και Εμπορίου της Βουλής. Με την ίδια απόφαση ορίζονται τα κριτήρια για την κατανομή των θέσεων, όπως ιδίως η παλαιότητα κατοχής της άδειας, καθώς και κοινωνικά κριτήρια, και κάθε άλλο σχετικό θέμα που προκύπτει για την κατανομή των θέσεων. … 4. ...”. Κατ’ εξουσιοδότηση της παραγράφου 3 του άρθρου 5 του νόμου εκδόθηκε η υπ’ αριθμ. Α2-639/2.7.2014 απόφαση του Υπουργού Ανάπτυξης και Ανταγωνιστικότητας (Β’ 1806) “Σύστημα διακριτότητας μεταξύ παραγωγών και επαγγελματιών πωλητών λαϊκών αγορών και τρόπος κατανομής των θέσεων - κριτήρια κατ’ εφαρμογή της παραγράφου 3 του άρθρου 5 του Ν. 4264/2014 «Άσκηση εμπορικών δραστηριοτήτων εκτός καταστήματος και άλλες διατάξεις» (ΦΕΚ Α 118)”. Στη συνέχεια, οι παράγραφοι 2 και 3 του άρθρου 5 του ν. 4264/2014 τροποποιήθηκαν με τις παραγράφους 2 και 3 του άρθρου 5 του ν. 4328/2015 κατά τρόπο ώστε να ορίζουν ότι: “1. … 2. Οι φορείς λειτουργίας υποχρεούνται να παρέχουν κατά προτεραιότητα στους παραγωγούς όλης της χώρας θέσεις στις λαϊκές αγορές ευθύνης τους. Στις λαϊκές αγορές όλης της χώρας, οι παραγωγοί τοποθετούνται εμφανώς διακριτά από τους επαγγελματίες και κατά την κατανομή των θέσεων μεταξύ τους προκρίνονται οι παραγωγοί. Οι επαγγελματίες πωλητές, που δεν διαθέτουν τρόφιμα γης και θάλασσας σε οποιαδήποτε μορφή ή άνθη, τοποθετούνται στην αρχή ή στο τέλος των λαϊκών αγορών, με τρόπο που τους καθιστά απολύτως διακριτούς από τους υπόλοιπους. Οι πωλητές αλιευτικών προϊόντων τοποθετούνται χωριστά από τους υπόλοιπους παραγωγούς ή επαγγελματίες πωλητές και σε σημεία όπου υπάρχει αποχέτευση. 3. Τα κριτήρια για την κατανομή των θέσεων, όπως ιδίως η παλαιότητα κατοχής της άδειας, καθώς και κοινωνικά κριτήρια, και κάθε άλλο σχετικό θέμα που προκύπτει για την κατανομή των θέσεων, προσδιορίζονται με απόφαση του Υπουργού Οικονομίας, Υποδομών, Ναυτιλίας και Τουρισμού, η οποία θα εκδίδεται μετά από διαβούλευση με όλους τους εμπλεκόμενους φορείς και ενημέρωση της Διαρκούς Επιτροπής Παραγωγής και Εμπορίου της Βουλής". Εξάλλου, στο άρθρο 39 του ν. 4264/2014 θεσπίσθηκαν μεταβατικές διατάξεις για την ισχύ των υφιστάμενων αδειών επαγγελματιών πωλητών λαϊκών αγορών αρχικώς έως 31.10.2014 και για την διαδικασία ανανέωσής τους (αξιολόγηση και έλεγχος των απαιτούμενων κατ’ άρθρο 14 του νόμου δικαιολογητικών), η οποία παρατάθηκε, μετά από διαδοχικές υπουργικές αποφάσεις, έως την 31.3.2017 (5312/16.1.2017 απόφαση του Υπουργού Οικονομίας και Ανάπτυξης (Β΄ 121/24.1.2017).</p>
        <p>4. Επειδή, στη συνέχεια με τον ν. 4497/2017, με το άρθρο 60 του οποίου καταργήθηκαν από την έναρξη ισχύος του και υπό την επιφύλαξη του άρθρου 59 του ίδιου νόμου οι διατάξεις των άρθρων 1 - 20 και 22 - 35 του ν. 4264/2014, ρυθμίστηκε, μεταξύ άλλων, εκ νέου η λειτουργία των λαϊκών αγορών. Ειδικότερα, στο άρθρο 2, υπό τον τίτλο “Ορισμοί”, ορίζεται ότι: “Για τους σκοπούς του παρόντος Μέρους ισχύουν οι ακόλουθοι ορισμοί: 1. .. 9. «Λαϊκή αγορά»: η υπαίθρια, μετακινούμενη, οργανωμένη αγορά, στην οποία δραστηριοποιούνται παραγωγοί πρωτογενών και μεταποιημένων προϊόντων οικοτεχνίας, καθώς και επαγγελματίες πωλητές για τη διάθεση κυρίως πρωτογενών, αλλά και βιομηχανικών ειδών. ... 17. «Φορέας λειτουργίας»: ο φορέας που είναι αρμόδιος για την οργάνωση και την εύρυθμη λειτουργία λαϊκής ή άλλης οργανωμένης αγοράς και που επιλαμβάνεται κάθε θέματος που ανακύπτει, όσον αφορά τόσο τη λειτουργία της εν γένει, όσο και τη δραστηριοποίηση των πωλητών σε αυτή. Για τις λαϊκές αγορές που λειτουργούν εντός των γεωγραφικών ορίων της Περιφέρειας Αττικής και της Μητροπολιτικής Ενότητας Θεσσαλονίκης, αρμόδιος φορέας ορίζεται η Περιφέρεια Αττικής και η Περιφέρεια Κεντρικής Μακεδονίας, αντίστοιχα. Για τις λαϊκές αγορές της λοιπής επικράτειας, καθώς και για τις λοιπές οργανωμένες αγορές, αρμόδιος φορέας ορίζεται ο δήμος, εντός των γεωγραφικών ορίων του οποίου λειτουργεί η αγορά. ..”. Στο άρθρο 26 του ν. 4497/2017 ορίζεται ότι” 1. Η λειτουργία υπαίθριων αγορών επιτρέπεται σε καθορισμένους από τον αρμόδιο φορέα λειτουργίας ελεύθερους και ανεξάρτητους χώρους, δημόσιους ή δημοτικούς, ιδιόκτητους ή μισθωμένους, όπως πλατείες, πάρκα και γενικότερα ανοικτούς χώρους, καθώς και εκκλησιαστικούς, οι οποίοι διασφαλίζουν πρόσβαση σε όλους τους πολίτες. … . 2. Από την επιλογή των χώρων λειτουργίας των υπαίθριων αγορών δεν πρέπει να παρεμποδίζεται η πρόσβαση και η λειτουργία σε σχολεία, νοσοκομεία, σταθμούς του αστικού και του προαστιακού σιδηρόδρομου, σταθμούς υπεραστικών λεωφορείων, αρχαιολογικούς χώρους, μουσεία, μνημεία, εκκλησίες, εισόδους κατοικιών και καταστημάτων και οργανωμένες ξενοδοχειακές μονάδες, ούτε να δυσχεραίνεται ο εφοδιασμός κάθε είδους καταστημάτων και ξενοδοχειακών επιχειρήσεων. Σε κάθε περίπτωση, πρέπει να εξασφαλίζεται η εύκολη πρόσβαση στο καταναλωτικό κοινό. 3. Οι υπαίθριες αγορές διακρίνονται σε λαϊκές αγορές, αγορές καταναλωτών, εμποροπανηγύρεις, κυριακάτικες και χριστουγεννιάτικες και πασχαλινές αγορές και για κάθε αγορά απαιτείται η έκδοση Κανονισμού Λειτουργίας από τον αρμόδιο φορέα. Οι Κανονισμοί Λειτουργίας είναι εναρμονισμένοι με τις διατάξεις του παρόντος και κοινοποιούνται στις αρμόδιες υπηρεσίες της Γενικής Γραμματείας Εμπορίου και Προστασίας Καταναλωτή, εφόσον ζητηθούν. 4. Με την επιφύλαξη των διατάξεων αρμοδιότητας του Υπουργείου Υποδομών και Μεταφορών, η κατασκευή και τοποθέτηση στους χώρους λειτουργίας των υπαίθριων αγορών στεγάστρων- σκιάδων ανοιχτού τύπου, μεταλλικών ή μη, πακτωμένων στο έδαφος με μπετόν ή μη, δεν μεταβάλλει το χαρακτήρα της αγοράς σε μη υπαίθρια. Για τη λειτουργία υπαίθριας αγοράς, οι ανωτέρω κατασκευές εγκαθίστανται από τον οικείο δήμο, ύστερα από έγκριση της αρμόδιας τεχνικής υπηρεσίας του για την ασφάλεια και τη στατικότητα των κατασκευών και σύμφωνη γνώμη της αρμόδιας επιτροπής του άρθρου 28, αν πρόκειται για λαϊκή αγορά”, στο άρθρο 29 ότι “ 1. Το οικείο Περιφερειακό Συμβούλιο, ύστερα από πρόταση του οικείου δημοτικού συμβουλίου και γνωμοδότηση της οικείας Επιτροπής Λαϊκών Αγορών και της αρμόδιας αστυνομικής αρχής για τις κυκλοφοριακές επιπτώσεις, αποφασίζει για την ίδρυση και την κατάργηση λαϊκής αγοράς. Για τη μετακίνηση, την επέκταση, τη χωροθέτηση και την εν γένει λειτουργία των λαϊκών αγορών αποφασίζουν οι υπηρεσίες των φορέων λειτουργίας ύστερα από σύμφωνη γνώμη των επιτροπών του άρθρου 28. Για την επέκταση λαϊκών αγορών που λειτουργούν στην Περιφέρεια Αττικής και τη Μητροπολιτική Ενότητα Θεσσαλονίκης ζητείται και η γνώμη του οικείου δήμου. … Την πρωτοβουλία ίδρυσης νέας λαϊκής αγοράς έχει είτε το Δημοτικό είτε το Περιφερειακό Συμβούλιο. 2. Η ανωτέρω απόφαση του Δημοτικού Συμβουλίου κοινοποιείται στην οικεία Περιφέρεια. Σε περίπτωση ίδρυσης νέας λαϊκής αγοράς συνοδεύεται από αίτημα για κάλυψη των νέων θέσεων, οι οποίες χορηγούνται με τη διαδικασία της πρόσκλησης για κάλυψη αυτών είτε για έκδοση νέων επαγγελματικών αδειών ανά κατηγορία προϊόντων για τη στελέχωση της αγοράς. Στη σχετική απόφαση οριοθετείται ο ακριβής χώρος λειτουργίας της, ο αριθμός των θέσεων αυτής για παραγωγούς και επαγγελματίες πωλητές και οι κατηγορίες των αδειών ανά αντικείμενο εκμετάλλευσης. Σε κάθε νέα λαϊκή αγορά η αναλογία των θέσεων παραγωγών προς επαγγελματίες πωλητές θα είναι 1 προς 1. 3. Εντός έξι (6) μηνών από την έναρξη ισχύος του παρόντος όλοι οι φορείς λειτουργίας των λαϊκών αγορών συντάσσουν Κανονισμό Λειτουργίας και τοπογραφικό διάγραμμα για κάθε λαϊκή αγορά που λειτουργεί στα διοικητικά τους όρια, στο οποίο απεικονίζονται τα όρια που αυτή καταλαμβάνει, οι θέσεις που καλύπτουν οι παραγωγοί και επαγγελματίες με αρίθμηση και συνακόλουθα το αντικείμενο εκμετάλλευσης κάθε πάγκου και οι κενές θέσεις. …», στο άρθρο 31 ότι “Για την ομαλή λειτουργία των λαϊκών αγορών κάθε φορέας λειτουργίας εκδίδει «Κανονισμό λειτουργίας λαϊκών αγορών», που δημοσιοποιείται και αναρτάται στο διαδικτυακό τόπο του Δήμου και της οικείας Περιφέρειας, στον οποίο περιλαμβάνονται τα εξής: α. Η οριοθέτηση και η διαγράμμιση του χώρου της λαϊκής αγοράς, η διαγράμμιση και η αρίθμηση των θέσεων, όπου τοποθετούνται οι πωλητές και οι διάδρομοι μεταξύ των θέσεων. Οι θέσεις των πωλητών πρέπει να είναι οριοθετημένες κατά τρόπο, ώστε να μην παρεμποδίζονται οι είσοδοι κατοικιών και καταστημάτων, να μην κωλύεται η προσέλευση των καταναλωτών και γενικά να επιτυγχάνεται η ομαλή λειτουργία της αγοράς. Το μήκος πρόσοψης των Εγκαταστάσεων Πώλησης, το οποίο είναι ίσο κατά κατηγορία πωλούμενων ειδών (Α` έως Ε` της παραγράφου 1 του άρθρου 17), δεν υπερβαίνει σε καμία περίπτωση τα έξι (6) μέτρα. … . β. Οι ημέρες και οι ώρες λειτουργίας της λαϊκής αγοράς. … γ. Η υποχρέωση των πωλητών να τηρούν καθαρό το χώρο που χρησιμοποιούν και να διευκολύνουν την υπηρεσία καθαριότητας του δήμου στο έργο της. … . δ. Η μορφή των εκθετηρίων των πωλητών, τα οποία πρέπει να φέρουν πρόχειρο στέγαστρο ενιαίου τύπου και υλικού και χρώματος διαφορετικού, ανάλογα με την ιδιότητα του πωλητή και την πινακίδα. ... ε. Οι παραγωγοί πωλητές αναρτούν σε εμφανές για τον καταναλωτή σημείο πινακίδα … στην οποία αναγράφεται με κεφαλαία γράμματα η λέξη «ΠΑΡΑΓΩΓΟΣ», … . Οι επαγγελματίες πωλητές αναρτούν σε εμφανές για τον καταναλωτή σημείο πινακίδα …, στην οποία αναγράφεται με κεφαλαία γράμματα η λέξη «ΕΠΑΓΓΕΛΜΑΤΙΑΣ» ή «ΕΜΠΟΡΟΣ» … . στ. Η υποχρέωση ευπρεπούς και κόσμιας συμπεριφοράς των πωλητών και διευκόλυνσης των ελεγκτικών οργάνων κατά τον έλεγχο. ζ. Τα καθήκοντα των εποπτών… . η. Η επιβολή κυρώσεων από τους φορείς λειτουργίας σε περιπτώσεις παραβίασης των διατάξεών του. …” και στο άρθρο 33 ότι “1. Ο παραγωγός, στον οποίο έχει χορηγηθεί η άδεια πωλητή λαϊκών αγορών, υποβάλλει αίτηση στην Περιφέρεια, στα διοικητικά όρια της οποίας βρίσκονται οι λαϊκές αγορές που επιθυμεί να δραστηριοποιηθεί και δηλώνει τις λαϊκές αγορές ανά ημέρα που επιθυμεί, καθώς και το χρονικό διάστημα δραστηριοποίησης εντός εκάστου έτους. … Η Περιφέρεια διαβιβάζει τις υποβληθείσες σε αυτήν αιτήσεις, στις οικείες Επιτροπές Λαϊκών Αγορών, υποχρεωτικά κάθε δεκαπέντε (15) ημέρες. Η Επιτροπή αποφασίζει και συντάσσει πρακτικό σε σχέση με τα αιτήματα αυτά με κριτήριο τη διαθεσιμότητα θέσεων στις συγκεκριμένες λαϊκές αγορές που ζητεί ο παραγωγός, συμπεριλαμβανομένου και του ποσοστού υπερκάλυψης 20% της παραγράφου 4. Αν υπάρχουν παραγωγοί πωλητές που διεκδικούν θέση στην ίδια λαϊκή αγορά και δεν μπορεί να ικανοποιηθούν όλα τα αιτήματα, τότε προκρίνεται αυτός που συγκεντρώνει τα περισσότερα μόρια, σύμφωνα με το σύστημα μοριοδότησης. Το πρακτικό της Επιτροπής διαβιβάζεται στους οικείους δήμους. 2. .. 3. Οι θέσεις που αποδίδονται σύμφωνα με τις προηγούμενες παραγράφους στους παραγωγούς - πωλητές, είναι προσωρινές. Συγκεκριμένη και αριθμημένη θέση εντός της λαϊκής, για την οποία έχει εγκριθεί η δραστηριοποίηση, καθ` όλη τη διάρκεια ισχύος της άδειας και για το χρονικό διάστημα του έτους που έχουν αιτηθεί οι ενδιαφερόμενοι, αποδίδεται μόνο με τη διαδικασία του άρθρου 35. Οι παραγωγοί πωλητές που επιθυμούν για οποιονδήποτε λόγο να αλλάξουν το χρονικό διάστημα δραστηριοποίησης ή να το επεκτείνουν, πρέπει να ακολουθήσουν την ανωτέρω διαδικασία. 4. Σε περίπτωση μη ύπαρξης κενών θέσεων, ο φορέας λειτουργίας επιτρέπεται να ικανοποιεί αιτήματα παραγωγών για προσέλευση σε συγκεκριμένη λαϊκή σε ποσοστό 20% επί του αριθμού των δραστηριοποιούμενων παραγωγών σε αυτήν. Η έγκριση προσέλευσης αφορά λαϊκή αγορά και σε καμία περίπτωση συγκεκριμένη θέση. …” και στο άρθρο 35 ότι “1. Ως «βελτίωση θέσης» εντός συγκεκριμένης λαϊκής αγοράς νοείται η διαδικασία κατά την οποία ένας ή περισσότεροι πωλητές, επιθυμούν να αλλάξουν τη θέση, την οποία κατέχουν και να διεκδικήσουν μία άλλη κενωθείσα εντός της ίδιας λαϊκής αγοράς, που είναι κατά την άποψή τους και για οποιονδήποτε λόγο «καλύτερη» σε σχέση με την ήδη νομίμως καταληφθείσα θέση. Η όλη διαδικασία διενεργείται από τους φορείς λειτουργίας, ύστερα από σύμφωνη γνώμη της οικείας Επιτροπής Λαϊκών Αγορών και αφορά μόνο τις κενές θέσεις μίας λαϊκής αγοράς, καθώς και τις θέσεις των πωλητών που επιθυμούν να τη βελτιώσουν. Ως «κενές θέσεις» λογίζονται και οι προσωρινές θέσεις που έχουν αποδοθεί σε δικαιούχους, σύμφωνα με τα άρθρα 33 και 34. 2. Οι φορείς λειτουργίας είτε ύστερα από πρόταση των ομοσπονδιών ή πρωτοβάθμιων οργανώσεων των πωλητών, παραγωγών και επαγγελματιών, είτε κατά την κρίση τους μπορούν να εκκινούν διαδικασία βελτίωσης θέσεων εντός συγκεκριμένης λαϊκής της αρμοδιότητάς τους. Οι θέσεις που ανακατανέμονται είναι μόνο οι κενές και αυτές τις οποίες κατέχουν οι πωλητές που επιθυμούν να βελτιώσουν θέση. Οι πωλητές ανάλογα με την ιδιότητά τους διεκδικούν και την ανάλογη κενή θέση (παραγωγού ή επαγγελματία). Οι ανωτέρω φορείς απευθύνουν πρόσκληση προς τους πωλητές της συγκεκριμένης λαϊκής αγοράς, προκειμένου οι ενδιαφερόμενοι πωλητές να καταθέσουν αίτηση συμμετοχής στη διαδικασία. … Οι υποψήφιοι κατατάσσονται με βάση το σύστημα μοριοδότησης του Παραρτήματος Ε` και ο υποψήφιος με τα περισσότερα μόρια έχει το δικαίωμα να επιλέξει πρώτος κ.ο.κ.. Η διαδικασία της βελτίωσης θέσης προηγείται αυτής της απόδοσης θέσης των άρθρων 33 και 34. Αν μετά το πέρας της διαδικασίας εξακολουθούν να υφίστανται κενές θέσεις πωλητών μίας ιδιότητας, παραγωγού ή επαγγελματία, αυτές μπορούν να δοθούν προσωρινά σε πωλητές της άλλης ιδιότητας, τα αιτήματα των οποίων δεν μπορούν να ικανοποιηθούν, λόγω μη διαθεσιμότητας θέσεων. Στην περίπτωση αυτή, αν οι κενές θέσεις αφορούν θέσεις επαγγελματιών και παραμένουν αδιάθετες σε επαγγελματίες πωλητές μετά το πέρας των διαδικασιών της πρώτης επερχόμενης προκήρυξης νέων επαγγελματικών αδειών λαϊκών αγορών, τότε οι θέσεις αυτές κατοχυρώνονται ως μόνιμες στους παραγωγούς που τις κατείχαν προσωρινά. Σε περιπτώσεις ισοβαθμίας προκρίνονται όσοι δικαιούχοι έχουν τα μικρότερα εισοδήματα με βάση το υποβληθέν εκκαθαριστικό σημείωμα. Σε περίπτωση εκ νέου ισοβαθμίας διενεργείται κλήρωση μεταξύ των ισοβαθμούντων. 3. …». Στο άρθρο 59 του νόμου, υπό τον τίτλο “Μεταβατικές διατάξεις”, ορίζεται ότι: “1. Για τις άδειες επαγγελματία πωλητή, που έχουν εκδοθεί πριν την έναρξη ισχύος του παρόντος, το τελευταίο εδάφιο της παρ. 1 του άρθρου 15 του ν. 4264/2014 (Α΄ 118) διατηρείται σε ισχύ. … 2. .. 3. Εντός δύο (2) ετών από την έναρξη ισχύος του παρόντος, οι Περιφέρειες υποχρεούνται να προκηρύσσουν θέσεις λαϊκών αγορών για επαγγελματίες πωλητές που δραστηριοποιούνται στις λαϊκές αγορές ευθύνης τους και για λιγότερες από πέντε (5) ημέρες εβδομαδιαίως. Στην περίπτωση αυτή, μοναδικό κριτήριο για τη μοριοδότηση είναι οι ημέρες που δεν δραστηριοποιείται ο υποψήφιος και αυτός λαμβάνει ένα (1) μόριο για κάθε ημέρα μη δραστηριοποίησής του. Σε περίπτωση ισοβαθμίας, οι υποψήφιοι κατατάσσονται ανάλογα με το οικογενειακό τους εισόδημα, όπως αυτό προκύπτει με βάση το τελευταίο εκκαθαριστικό σημείωμα φορολογίας εισοδήματος. Σε περιπτώσεις εκ νέου ισοβαθμίας, διενεργείται κλήρωση μεταξύ των ισοβαθμούντων. 4. ...”.</p>
        <p>5. Επειδή, κατά την έννοια των διατάξεων του άρθρου 47 παρ. 1 του π.δ. 18/1989 (Α΄ 8), για την άσκηση αιτήσεως ακυρώσεως τόσο κατά ατομικής, διοικητικής όσο και κατά κανονιστικής πράξεως απαιτείται προσωπικό, άμεσο και ενεστώς έννομο συμφέρον του αιτούντος, απαιτείται δηλαδή η ύπαρξη ενός ιδιαίτερου δεσμού του αιτούντος με την προσβαλλόμενη πράξη, από την έκδοση της οποίας υφίσταται υλική ή ηθική βλάβη, και δεν αρκεί το γενικό ενδιαφέρον του κάθε πολίτη για την τήρηση των νόμων και τη σύννομη άσκηση της διοικητικής εξουσίας ούτε συμφέρον μελλοντικό ή απλώς ενδεχόμενο. Η ύπαρξη δε του εννόμου συμφέροντος κρίνεται, όταν η διοικητική πράξη δεν απευθύνεται ευθέως προς τον αιτούντα δημιουργώντας γι’ αυτόν συγκεκριμένες έννομες συνέπειες (όπως συμβαίνει επί κανονιστικών πράξεων), από τον σύνδεσμο που υπάρχει μεταξύ των εννόμων αποτελεσμάτων των επερχομένων από την προσβαλλόμενη διοικητική πράξη και του περιεχομένου μιας συγκεκριμένης νομικής κατάστασης ή ιδιότητας, στην οποία βρίσκεται ή την οποία ο αιτών έχει και επικαλείται (βλ. ΣτΕ 320/2017 Ολ., 1348/2017, 2698/2016 κ.ά.).</p>
        <p>6. Επειδή, εν προκειμένω, όπως προκύπτει από τα στοιχεία του φακέλου, ο αιτών, επαγγελματίας πωλητής βιομηχανικών προϊόντων, κατείχε τη θέση 3 στην λαϊκή αγορά του Δήμου Ήλιδας έως το 2013 (βεβαιωτικός κατάλογος οφειλών). Μετά την δημοσίευση του ν. 4264/2014, σύμφωνα με το άρθρο 39 παρ. 2 που προβλέπει την εξακολούθηση της ισχύος των αδειών του άρθρου 14 του νόμου (άδειες επαγγελματία πωλητή λαϊκών αγορών) έως 31.10.2014 (και κατόπιν παρατάσεων έως και 31.3.2017) και την εφεξής ανανέωσή τους, ο αιτών υπέβαλε την 10254/27.4.2015 αίτηση για ανανέωση της άδειάς του, χωρίς όμως να προσκομίσει τα προβλεπόμενα δικαιολογητικά. Στο μεταξύ, κατ’ εφαρμογή του άρθρου 5 του ν. 4264/2014, ο Δήμος Ήλιδας διενήργησε διαδικασία μοριοδότησης για την κατανομή των θέσεων παραγωγών και πωλητών στη λαϊκή αγορά Αμαλιάδας, αναρτώντας τους σχετικούς πίνακες προκειμένου οι δικαιούχοι να προσέλθουν για την επιλογή της θέσεως τους (βλ. 30087/18.11.2016 δελτίο τύπου της Διεύθυνσης Διοίκησης &amp;amp; Πρόνοιας του Δήμου). Στη διαδικασία αυτή μετείχε και ο αιτών, υποβάλλοντας την 29279/11.11.2016 αίτηση για άδεια επαγγελματία πωλητή βιομηχανικών προϊόντων, περιελήφθη δε στους καταλόγους των μοριοδοτηθέντων πωλητών με σειρά κατάταξης 28, εντούτοις δεν προσήλθε στην καθορισμένη αρχική ημερομηνία (22.11.2016) ούτε στις μεταγενέστερα καθορισθείσες (25.11.2016, βλ. σχετικό 30380/22.11.2016 δελτίο τύπου της Διεύθυνσης Διοίκησης &amp;amp; Πρόνοιας του Δήμου, 1-2.12.2016, βλ. σχετικό 696Δ/30.11.2016 έγγραφο του Αντιδημάρχου Ήλιδας που επιδόθηκε στον αιτούντα αυθημερόν, 21.12.2016, σχετικό 32698/20.12.2016 δελτίο τύπου της ως άνω υπηρεσίας του Δήμου) προκειμένου να επιλέξει τη θέση του, όπως βεβαιώνεται στο υπ’ αριθμ. 5332/15.5.2020 έγγραφο απόψεων του Δήμου προς το Δικαστήριο. Η διαδικασία ολοκληρώθηκε με τη σύνταξη καταστάσεων δικαιούχων παραγωγών πωλητών και επαγγελματιών πωλητών που έχουν επιλέξει θέση στη λαϊκή αγορά (βλ. σχετικό 11751/19.5.2017 έγγραφο της ως άνω υπηρεσίας του Δήμου). Στη συνέχεια, κατ’ εφαρμογή των διατάξεων των παραγράφων 2 και 3 του άρθρου 3 και του άρθρου 4 του ν. 4264/2014, εκδόθηκε η απόφαση 186/2017 (συνεδρίαση 10/15.5.2017) του Δημοτικού Συμβουλίου Ήλιδας «Έγκριση Κανονισμού Λειτουργίας Λαϊκής Αγοράς Αμαλιάδας», με την οποία ρυθμίζονταν οι όροι λειτουργίας της λαϊκής αγοράς Αμαλιάδας, μεταξύ των τα χαρακτηριστικά των μεταλλικών σκιαδίων και η αρίθμηση και οριοθέτηση των θέσεων των πωλητών/παραγωγών (άρθρο 5), ο ανώτατος αριθμός των θέσεων πωλητών, με κατανομή μεταξύ των παραγωγών και των επαγγελματιών πωλητών (άρθρο 7). Κατά της ως άνω απόφασης του Δημοτικού Συμβουλίου, η οποία κρίθηκε νόμιμη με την 18497/26.5.2017 απόφαση του Συντονιστή Αποκεντρωμένης Διοίκησης Πελοποννήσου, Δυτικής Ελλάδας και Ιονίου, ασκήθηκαν προσφυγές νομιμότητας ενώπιον της Αποκεντρωμένης Διοίκησης Πελοποννήσου, Δυτικής Ελλάδας και Ιονίου, οι οποίες απορρίφθηκαν με αποφάσεις αρχικώς του Συντονιστή (υπ’ αριθμ. 143428/20.7.2017) και στη συνέχεια της Ειδικής Επιτροπής του ν. 3463/2006 (υπ’ αριθμ. 18/14.9.2017). Μετά την δημοσίευση του ν. 4497/2017 και ειδικότερα κατ’ εφαρμογή των διατάξεων του άρθρου 29 παρ. 3 αυτού, οι οποίες απαιτούσαν εντός έξι μηνών από την έναρξη ισχύος του νόμου (13.11.2017) την δημοσίευση κανονισμού λειτουργίας και τοπογραφικού διαγράμματος για κάθε λαϊκή αγορά που λειτουργεί στα όρια του δήμου, ως φορέα λειτουργίας των λαϊκών αγορών, στο οποίο θα απεικονίζονται τα όρια που αυτή καταλαμβάνει, τις θέσεις που καλύπτουν οι παραγωγοί και οι επαγγελματίες με αρίθμηση, το αντικείμενο εκμετάλλευσης κάθε πάγκου και οι κενές θέσεις, εκδόθηκε η προσβαλλόμενη 426/2018 απόφαση (συνεδρίαση 24/19.11.2018) του Δημοτικού Συμβουλίου περί εγκρίσεως του Κανονισμού Λειτουργίας της λαϊκής αγοράς Αμαλιάδας.</p>
        <p>7. Επειδή, με την κρινόμενη αίτηση προβάλλεται ότι, κατά παράβαση των διατάξεων του ν. 4497/2017, με το άρθρο 7 της προσβαλλομένης απόφασης του δημοτικού συμβουλίου επιχειρείται η νομιμοποίηση των θέσεων πωλητών στην εν λόγω λαϊκή αγορά που είχαν δοθεί πριν την έκδοση του νόμου αυτού, και ως εκ τούτου, η προσβαλλόμενη δεν περιέχει ως όφειλε, κατά το μέρος αυτό, ρύθμιση κανονιστικού χαρακτήρα για την κατανομή των θέσεων. Επίσης, προβάλλεται ότι, κατά παράβαση του άρθρου 26 του ν. 4497/2017, ορίζεται ως χώρος τέλεσης της λαϊκής αγοράς περίκλειστος κοινόχρηστος χώρος με 220 στέγαστρα με μόνιμη βάση από μπετόν, τα οποία μετατρέπουν τον χαρακτήρα της αγοράς σε μη υπαίθριο, τα δε στέγαστρα έχουν τοποθετηθεί παρανόμως, ήτοι χωρίς απόφαση δημοτικού συμβουλίου, χωρίς να επιτρέπονται από τις τότε ισχύουσες διατάξεις ή να προβλέπονται σε προγενέστερο κανονισμό (που έπρεπε να εκδοθεί εντός τριών μηνών από την δημοσίευση του ν. 4264/2014) και κατά παράβαση των πολεοδομικών διατάξεων.</p>
        <p>8. Επειδή, από το περιεχόμενο του δικογράφου, συνάγεται ότι ο αιτών ασκεί την κρινόμενη αίτηση υπό την ιδιότητα του επαγγελματία πωλητή βιομηχανικών προϊόντων, ο οποίος συμμετείχε στην εν λόγω λαϊκή αγορά του Δήμου Ήλιδας έως τον Οκτώβριο του 2016, κατά τους ισχυρισμούς του, αλλά απώλεσε εν συνεχεία τη θέση του. Όπως ήδη αναφέρθηκε σε προηγούμενη σκέψη, ο αιτών δεν διατήρησε την θέση αυτή ούτε βάσει της διαδικασίας ανανέωσης του άρθρου 39 παρ. 2 του ν. 4264/2014 ούτε βάσει της διαδικασίας μοριοδότησης του άρθρου 5 του ίδιου νόμου. Ζητεί δε την ακύρωση της προσβαλλομένης κανονιστικής πράξεως, κατά το μέρος που, κατ’ αυτόν, νομιμοποιεί εκ των υστέρων την διαδικασία ανακατανομής των θέσεων που διενεργήθηκε πριν την έκδοσή της. Δοθέντος, όμως, ότι η προσβαλλόμενη απόφαση εκδόθηκε κατ’ εφαρμογή του άρθρου 29 παρ. 3 του ν. 4497/2017, το οποίο επέβαλε στους φορείς λειτουργίας των λαϊκών αγορών την έκδοση κανονισμού με τοπογραφικό διάγραμμα που θα αποτυπώνει τα όρια που καταλαμβάνει, τις θέσεις που καλύπτουν οι παραγωγοί και οι επαγγελματίες πωλητές, το αντικείμενο εκμετάλλευσης και τις κενές θέσεις, και δεν θεσπίζει υποχρέωση ή αρμοδιότητα για την χορήγηση νέων αδειών ή την αναδιανομή των χορηγηθεισών, υπό το καθεστώς του ν. 4264/2014 (άρθρο 5 και άρθρο 39 παρ. 2) αδειών, η κρινόμενη αίτηση στρεφόμενη κατά του κανονισμού λειτουργίας της λαϊκής αγοράς ασκείται απαραδέκτως, διότι η βλάβη που επικαλείται ο αιτών δεν προέρχεται από την προσβαλλόμενη απόφαση, της οποίας εξάλλου, κατά νόμο, δεν μπορούσε να είναι αντικείμενο ρύθμισης η διαδικασία χορήγησης ή αναδιανομής των υφιστάμενων αδειών, για τις οποίες προβλέπεται ειδική διαδικασία στα άρθρα 35 και 59 παρ. 3 του ν. 4497/2017, αλλά από την απώλεια της θέσης του στην λαϊκή αγορά, ως αποτέλεσμα διαδικασιών</p>
        <p>-που διενεργήθηκαν υπό την ισχύ του ν. 4264/2014-, στις οποίες συμμετείχε, χωρίς να προκύπτει ότι έχει αμφισβητήσει το κύρος τους ενώπιον διοικητικών οργάνων ή δικαστηρίων. Για τον ίδιο λόγο, ήτοι διότι ο αιτών εσφαλμένα, κατά τα ανωτέρω, συνδέει τις ρυθμίσεις του κανονισμού λειτουργίας με την απώλεια της άδειας επαγγελματία πωλητή στην εν λόγω λαϊκή αγορά, άνευ εννόμου συμφέροντος ασκείται η κρινόμενη αίτηση και κατά το μέρος που αμφισβητείται η επιλογή της θέσεως της λαϊκής αγοράς, καθώς και η διαδικασία εγκατάστασης και οι προδιαγραφές των στεγάστρων. Σε κάθε περίπτωση, ο αιτών δεν επικαλείται ούτε αποδεικνύει συγκεκριμένη βλάβη που υφίσταται, υπό την ιδιότητα του πωλητή λαϊκών αγορών που κατείχε άδεια στην εν λόγω λαϊκή αγορά στο παρελθόν, από τις νέες αυτές ρυθμίσεις. Ενόψει τούτων, η κρινόμενη αίτηση πρέπει να απορριφθεί στο σύνολό της ως απαράδεκτη.</p>
        <p>Δ ι ά τ α ύ τ α</p>
        <p>Απορρίπτει την αίτηση.</p>
        <p>Διατάσσει την κατάπτωση του παραβόλου.</p>
        <p>Επιβάλλει στην αιτούντα τη δικαστική δαπάνη του Δήμου Ήλιδας, η οποία ανέρχεται σε τετρακόσια εξήντα (460) ευρώ.</p>
        <p>Η διάσκεψη έγινε στην Αθήνα στις 13 Σεπτεμβρίου 2021</p>
        <p>Ο Προεδρεύων ΣύμβουλοςΗ Γραμματέας</p>
        <p>Ευθύμιος ΑντωνόπουλοςΜαρία Τσαπαρδώνη</p>
        <p>και η απόφαση δημοσιεύθηκε σε δημόσια συνεδρίαση της 29ης Δεκεμβρίου 2023.</p>
        <p>Η Πρόεδρος του Δ´ ΤμήματοςΗ Γραμματέας</p>
        <p>Σπυριδούλα ΧρυσικοπούλουΜαρία Τσαπαρδώνη</p>
        <p>ΣΤΟ ΟΝΟΜΑ ΤΟΥ ΕΛΛΗΝΙΚΟΥ ΛΑΟΥ</p>
        <p>Εντέλλεται προς κάθε δικαστικό επιμελητή να εκτελέσει όταν του το ζητήσουν την παραπάνω απόφαση, τους Εισαγγελείς να ενεργήσουν κατά την αρμοδιότητά τους και τους Διοικητές και τα άλλα όργανα της Δημόσιας Δύναμης να βοηθήσουν όταν τους ζητηθεί.</p>
        <p>Η εντολή πιστοποιείται με την σύνταξη και την υπογραφή του παρόντος.</p>
        <p>Αθήνα, ..............................................</p>
        <p>Η Πρόεδρος του Δ΄ ΤμήματοςΗ Γραμματέας του Δ΄ Τμήματος</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης αιτήσεως έχει καταβληθεί το νόμιμο παράβολο (257074922959 0329 0080/2019 κωδικός ηλεκτρονικού παραβόλου).</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την κρινόμενη αίτηση αυτή ζητείται η ακύρωση της υπ' αριθμ. 426/2018 (συνεδρίαση 24/19.11.2018) απόφασης του Δημοτικού Συμβουλίου Δήμου Ήλιδας, με θέμα “Έγκριση Κανονισμού Λειτουργίας Λαϊκής Αγοράς Αμαλιάδας".</p>
          </item>
          <item eId="motivation_list_1__item_3">
            <num>3.</num>
            <p>Επειδή, με τον <ref href="/akn/gr/act/law/2014/4264/!main">ν. 4264/2014</ref> (Α΄ 118) «Άσκηση εμπορικών δραστηριοτήτων εκτός καταστήματος και άλλες διατάξεις», όπως ίσχυε πριν την κατάργηση των άρθρων 1 - 20 και 22 - 25 αυτού με το <ref href="/akn/gr/act/law/2017/4497/!main#art_60">άρθρο 60 του ν. 4497/2017</ref> (Α΄ 171/13.11.2017), οριζόταν στο άρθρο 1 ότι «Με τον παρόντα νόμο ρυθμίζεται … η οργάνωση και λειτουργία των λαϊκών αγορών …», στο άρθρο 3 ότι «1. Οι λαϊκές αγορές λειτουργούν … σε ανεξάρτητους υπαίθριους, ελεύθερους, δημόσιους ή δημοτικούς χώρους. Εάν αυτό δεν είναι εφικτό, λειτουργούν σε δρόμους ή πλατείες εντός αστικού ιστού. Σε κάθε περίπτωση πρέπει να εξασφαλίζεται η προσβασιμότητα σε όσο το δυνατόν περισσότερους καταναλωτές. 2. Το ωράριο λειτουργίας των λαϊκών αγορών καθορίζεται … για δε τις υπόλοιπες λαϊκές αγορές της χώρας με αποφάσεις των οικείων Δημοτικών Συμβουλίων. 3. Με αποφάσεις κανονιστικού περιεχομένου των Περιφερειακών Συμβουλίων των Περιφερειών Αττικής και Κεντρικής Μακεδονίας, αντίστοιχα, για τις λαϊκές αγορές της Περιφέρειας Αττικής και της Μητροπολιτικής Ενότητας Θεσσαλονίκης και των Δημοτικών Συμβουλίων για τις λαϊκές αγορές των λοιπών περιφερειακών ενοτήτων της χώρας, που εκδίδονται εντός τριών (3) μηνών από την έναρξη ισχύος του παρόντος, λαμβανομένων υπόψη των ιδιαιτεροτήτων της περιοχής τους για την εύρυθμη λειτουργία των λαϊκών αγορών ρυθμίζονται θέματα ιδίως όπως: α) οριοθέτηση και διαγράμμιση των χώρων λειτουργίας των λαϊκών αγορών και των θέσεων των επαγγελματιών πωλητών που δεν διαθέτουν τρόφιμα γης και θάλασσας σε οποιαδήποτε μορφή και άνθη, καθώς και των θέσεων των πωλητών που διαθέτουν τρόφιμα γης και θάλασσας σε οποιαδήποτε μορφή και άνθη, β) οριοθέτηση του χώρου που καταλαμβάνουν οι πωλητές, αρίθμηση θέσεων, καθορισμός ενιαίων μέτρων του μήκους των πάγκων κατά κατηγορία προϊόντων των πωλητών, στάθμευσης αυτοκινήτων αδειούχων πωλητών, μέριμνα για την τοποθέτηση, εντός του χώρου λειτουργίας της λαϊκής αγοράς, των ειδικά διασκευασμένων οχημάτων (αυτοκινούμενα ή ρυμουλκούμενα) και των οχημάτων ειδών κυλικείων, γ) ώρες προσέλευσης και αποχώρησης των πωλητών, μεταφοράς εξοπλισμού και εμπορευμάτων, πριν και μετά από το καθορισμένο ωράριο λειτουργίας των λαϊκών αγορών, δ) καθαριότητα του χρησιμοποιούμενου χώρου από τους αδειούχους πωλητές, άμεση συλλογή των απορριμμάτων και των χαρτοκιβωτίων, τρόπος έκθεσης και πώληση των προϊόντων και ειδικότερα των νωπών ψαριών - συλλογής και απομάκρυνσης των νερών από το λιώσιμο του πάγου που χρησιμοποιείται για τη συντήρηση των ψαριών, απολύμανσης του χώρου, απαγόρευσης καθαρισμού ψαριών, ε) τις διαστάσεις, τον τύπο και το περιεχόμενο των πινακίδων που υποχρεούνται οι πωλητές να τοποθετούν σε εμφανές μέρος του σημείου πώλησης, ιδίως το ονοματεπώνυμο ή την επωνυμία, την ιδιότητα του πωλητή (παραγωγός ή επαγγελματίας ή παραγωγός βιολογικών προϊόντων), τον αριθμό μητρώου, την περιοχή παραγωγής των προϊόντων και κάθε άλλο αναγκαίο στοιχείο, στ) ο τύπος, το χρώμα και το υλικό του εκθετηρίου των πωλούμενων προϊόντων και του στεγάστρου του, έτσι ώστε να υπάρχει ομοιομορφία και ενιαία αισθητική, καθώς και ο τρόπος εμφάνισης και συμπεριφοράς των πωλητών”. Εξάλλου, στο άρθρο 5 του ίδιου νόμου, που αφορά την χορήγηση θέσεων στις λαϊκές αγορές, όπως ίσχυε πριν την τροποποίησή του με το <ref href="/akn/gr/act/law/2015/4328/!main#art_5">άρθρο 5 του ν. 4328/2015</ref> (Α΄ 51), οριζόταν ότι “1. Με απόφαση του οικείου Δημοτικού Συμβουλίου, η οποία εγκρίνεται από τον οικείο Περιφερειάρχη, καθορίζεται ο ανώτατος αριθμός θέσεων πωλητών για όλες τις λαϊκές αγορές που λειτουργούν στη χωρική του αρμοδιότητα, ο οποίος συναρτάται με τον πληθυσμό του δήμου βάσει τελευταίας απογραφής. Ο υφιστάμενος αριθμός αδειών δεν δύναται να μειωθεί. 2. Οι Δήμαρχοι υποχρεούνται να παρέχουν κατά προτεραιότητα στους παραγωγούς όλης της χώρας θέσεις στις λαϊκές αγορές ευθύνης τους. Στις λαϊκές αγορές όλης της χώρας, οι παραγωγοί τοποθετούνται χωριστά από τους επαγγελματίες και κατά την κατανομή των θέσεων μεταξύ τους προκρίνονται οι παραγωγοί. Οι επαγγελματίες πωλητές, που δεν διαθέτουν τρόφιμα γης και θάλασσας σε οποιαδήποτε μορφή ή άνθη, τοποθετούνται στην αρχή ή στο τέλος των λαϊκών αγορών, με τρόπο που τους καθιστά απολύτως διακριτούς από τους υπόλοιπους. Οι πωλητές αλιευτικών προϊόντων τοποθετούνται χωριστά από τους υπόλοιπους παραγωγούς ή επαγγελματίες πωλητές και σε σημεία όπου υπάρχει αποχέτευση. 3. Το σύστημα διακριτότητας μεταξύ παραγωγών και επαγγελματιών πωλητών λαϊκών αγορών, καθώς και ο τρόπος κατανομής των θέσεων, θα προσδιορισθούν με απόφαση του Υπουργού Ανάπτυξης και Ανταγωνιστικότητας η οποία θα εκδοθεί εντός τριών μηνών από την έναρξη ισχύος του παρόντος, μετά από διαβούλευση με όλους τους εμπλεκόμενους φορείς και ενημέρωση στη Διαρκή Επιτροπή Παραγωγής και Εμπορίου της Βουλής. Με την ίδια απόφαση ορίζονται τα κριτήρια για την κατανομή των θέσεων, όπως ιδίως η παλαιότητα κατοχής της άδειας, καθώς και κοινωνικά κριτήρια, και κάθε άλλο σχετικό θέμα που προκύπτει για την κατανομή των θέσεων. … 4. ...”. Κατ’ εξουσιοδότηση της παραγράφου 3 του άρθρου 5 του νόμου εκδόθηκε η υπ’ αριθμ. Α2-639/2.7.2014 απόφαση του Υπουργού Ανάπτυξης και Ανταγωνιστικότητας (Β’ 1806) “Σύστημα διακριτότητας μεταξύ παραγωγών και επαγγελματιών πωλητών λαϊκών αγορών και τρόπος κατανομής των θέσεων - κριτήρια κατ’ εφαρμογή της <ref href="/akn/gr/act/law/2014/4264/!main#art_5__par_3">παραγράφου 3 του άρθρου 5 του Ν. 4264/2014</ref> «Άσκηση εμπορικών δραστηριοτήτων εκτός καταστήματος και άλλες διατάξεις» (ΦΕΚ Α 118)”. Στη συνέχεια, οι παράγραφοι <ref href="/akn/gr/act/law/2014/4264/!main#art_5__par_2">2</ref> και <ref href="/akn/gr/act/law/2014/4264/!main#art_5__par_3">3</ref> του άρθρου <ref href="/akn/gr/act/law/2014/4264/!main#art_5">5</ref> του <ref href="/akn/gr/act/law/2014/4264/!main">ν. 4264/2014</ref> τροποποιήθηκαν με τις παραγράφους <ref href="/akn/gr/act/law/2015/4328/!main#art_5__par_2">2</ref> και <ref href="/akn/gr/act/law/2015/4328/!main#art_5__par_3">3</ref> του άρθρου <ref href="/akn/gr/act/law/2015/4328/!main#art_5">5</ref> του <ref href="/akn/gr/act/law/2015/4328/!main">ν. 4328/2015</ref> κατά τρόπο ώστε να ορίζουν ότι: “1. … 2. Οι φορείς λειτουργίας υποχρεούνται να παρέχουν κατά προτεραιότητα στους παραγωγούς όλης της χώρας θέσεις στις λαϊκές αγορές ευθύνης τους. Στις λαϊκές αγορές όλης της χώρας, οι παραγωγοί τοποθετούνται εμφανώς διακριτά από τους επαγγελματίες και κατά την κατανομή των θέσεων μεταξύ τους προκρίνονται οι παραγωγοί. Οι επαγγελματίες πωλητές, που δεν διαθέτουν τρόφιμα γης και θάλασσας σε οποιαδήποτε μορφή ή άνθη, τοποθετούνται στην αρχή ή στο τέλος των λαϊκών αγορών, με τρόπο που τους καθιστά απολύτως διακριτούς από τους υπόλοιπους. Οι πωλητές αλιευτικών προϊόντων τοποθετούνται χωριστά από τους υπόλοιπους παραγωγούς ή επαγγελματίες πωλητές και σε σημεία όπου υπάρχει αποχέτευση. 3. Τα κριτήρια για την κατανομή των θέσεων, όπως ιδίως η παλαιότητα κατοχής της άδειας, καθώς και κοινωνικά κριτήρια, και κάθε άλλο σχετικό θέμα που προκύπτει για την κατανομή των θέσεων, προσδιορίζονται με απόφαση του Υπουργού Οικονομίας, Υποδομών, Ναυτιλίας και Τουρισμού, η οποία θα εκδίδεται μετά από διαβούλευση με όλους τους εμπλεκόμενους φορείς και ενημέρωση της Διαρκούς Επιτροπής Παραγωγής και Εμπορίου της Βουλής". Εξάλλου, στο <ref href="/akn/gr/act/law/2014/4264/!main#art_39">άρθρο 39 του ν. 4264/2014</ref> θεσπίσθηκαν μεταβατικές διατάξεις για την ισχύ των υφιστάμενων αδειών επαγγελματιών πωλητών λαϊκών αγορών αρχικώς έως 31.10.2014 και για την διαδικασία ανανέωσής τους (αξιολόγηση και έλεγχος των απαιτούμενων κατ’ άρθρο 14 του νόμου δικαιολογητικών), η οποία παρατάθηκε, μετά από διαδοχικές υπουργικές αποφάσεις, έως την 31.3.2017 (5312/16.1.2017 απόφαση του Υπουργού Οικονομίας και Ανάπτυξης (Β΄ 121/24.1.2017).</p>
          </item>
          <item eId="motivation_list_1__item_4">
            <num>4.</num>
            <p>Επειδή, στη συνέχεια με τον <ref href="/akn/gr/act/law/2017/4497/!main">ν. 4497/2017</ref>, με το άρθρο 60 του οποίου καταργήθηκαν από την έναρξη ισχύος του και υπό την επιφύλαξη του άρθρου 59 του ίδιου νόμου οι διατάξεις των άρθρων 1 - 20 και 22 - 35 του <ref href="/akn/gr/act/law/2014/4264/!main">ν. 4264/2014</ref>, ρυθμίστηκε, μεταξύ άλλων, εκ νέου η λειτουργία των λαϊκών αγορών. Ειδικότερα, στο άρθρο 2, υπό τον τίτλο “Ορισμοί”, ορίζεται ότι: “Για τους σκοπούς του παρόντος Μέρους ισχύουν οι ακόλουθοι ορισμοί: 1. .. 9. «Λαϊκή αγορά»: η υπαίθρια, μετακινούμενη, οργανωμένη αγορά, στην οποία δραστηριοποιούνται παραγωγοί πρωτογενών και μεταποιημένων προϊόντων οικοτεχνίας, καθώς και επαγγελματίες πωλητές για τη διάθεση κυρίως πρωτογενών, αλλά και βιομηχανικών ειδών. ... 17. «Φορέας λειτουργίας»: ο φορέας που είναι αρμόδιος για την οργάνωση και την εύρυθμη λειτουργία λαϊκής ή άλλης οργανωμένης αγοράς και που επιλαμβάνεται κάθε θέματος που ανακύπτει, όσον αφορά τόσο τη λειτουργία της εν γένει, όσο και τη δραστηριοποίηση των πωλητών σε αυτή. Για τις λαϊκές αγορές που λειτουργούν εντός των γεωγραφικών ορίων της Περιφέρειας Αττικής και της Μητροπολιτικής Ενότητας Θεσσαλονίκης, αρμόδιος φορέας ορίζεται η Περιφέρεια Αττικής και η Περιφέρεια Κεντρικής Μακεδονίας, αντίστοιχα. Για τις λαϊκές αγορές της λοιπής επικράτειας, καθώς και για τις λοιπές οργανωμένες αγορές, αρμόδιος φορέας ορίζεται ο δήμος, εντός των γεωγραφικών ορίων του οποίου λειτουργεί η αγορά. ..”. Στο <ref href="/akn/gr/act/law/2017/4497/!main#art_26">άρθρο 26 του ν. 4497/2017</ref> ορίζεται ότι” 1. Η λειτουργία υπαίθριων αγορών επιτρέπεται σε καθορισμένους από τον αρμόδιο φορέα λειτουργίας ελεύθερους και ανεξάρτητους χώρους, δημόσιους ή δημοτικούς, ιδιόκτητους ή μισθωμένους, όπως πλατείες, πάρκα και γενικότερα ανοικτούς χώρους, καθώς και εκκλησιαστικούς, οι οποίοι διασφαλίζουν πρόσβαση σε όλους τους πολίτες. … . 2. Από την επιλογή των χώρων λειτουργίας των υπαίθριων αγορών δεν πρέπει να παρεμποδίζεται η πρόσβαση και η λειτουργία σε σχολεία, νοσοκομεία, σταθμούς του αστικού και του προαστιακού σιδηρόδρομου, σταθμούς υπεραστικών λεωφορείων, αρχαιολογικούς χώρους, μουσεία, μνημεία, εκκλησίες, εισόδους κατοικιών και καταστημάτων και οργανωμένες ξενοδοχειακές μονάδες, ούτε να δυσχεραίνεται ο εφοδιασμός κάθε είδους καταστημάτων και ξενοδοχειακών επιχειρήσεων. Σε κάθε περίπτωση, πρέπει να εξασφαλίζεται η εύκολη πρόσβαση στο καταναλωτικό κοινό. 3. Οι υπαίθριες αγορές διακρίνονται σε λαϊκές αγορές, αγορές καταναλωτών, εμποροπανηγύρεις, κυριακάτικες και χριστουγεννιάτικες και πασχαλινές αγορές και για κάθε αγορά απαιτείται η έκδοση Κανονισμού Λειτουργίας από τον αρμόδιο φορέα. Οι Κανονισμοί Λειτουργίας είναι εναρμονισμένοι με τις διατάξεις του παρόντος και κοινοποιούνται στις αρμόδιες υπηρεσίες της Γενικής Γραμματείας Εμπορίου και Προστασίας Καταναλωτή, εφόσον ζητηθούν. 4. Με την επιφύλαξη των διατάξεων αρμοδιότητας του Υπουργείου Υποδομών και Μεταφορών, η κατασκευή και τοποθέτηση στους χώρους λειτουργίας των υπαίθριων αγορών στεγάστρων- σκιάδων ανοιχτού τύπου, μεταλλικών ή μη, πακτωμένων στο έδαφος με μπετόν ή μη, δεν μεταβάλλει το χαρακτήρα της αγοράς σε μη υπαίθρια. Για τη λειτουργία υπαίθριας αγοράς, οι ανωτέρω κατασκευές εγκαθίστανται από τον οικείο δήμο, ύστερα από έγκριση της αρμόδιας τεχνικής υπηρεσίας του για την ασφάλεια και τη στατικότητα των κατασκευών και σύμφωνη γνώμη της αρμόδιας επιτροπής του άρθρου 28, αν πρόκειται για λαϊκή αγορά”, στο άρθρο 29 ότι “ 1. Το οικείο Περιφερειακό Συμβούλιο, ύστερα από πρόταση του οικείου δημοτικού συμβουλίου και γνωμοδότηση της οικείας Επιτροπής Λαϊκών Αγορών και της αρμόδιας αστυνομικής αρχής για τις κυκλοφοριακές επιπτώσεις, αποφασίζει για την ίδρυση και την κατάργηση λαϊκής αγοράς. Για τη μετακίνηση, την επέκταση, τη χωροθέτηση και την εν γένει λειτουργία των λαϊκών αγορών αποφασίζουν οι υπηρεσίες των φορέων λειτουργίας ύστερα από σύμφωνη γνώμη των επιτροπών του άρθρου 28. Για την επέκταση λαϊκών αγορών που λειτουργούν στην Περιφέρεια Αττικής και τη Μητροπολιτική Ενότητα Θεσσαλονίκης ζητείται και η γνώμη του οικείου δήμου. … Την πρωτοβουλία ίδρυσης νέας λαϊκής αγοράς έχει είτε το Δημοτικό είτε το Περιφερειακό Συμβούλιο. 2. Η ανωτέρω απόφαση του Δημοτικού Συμβουλίου κοινοποιείται στην οικεία Περιφέρεια. Σε περίπτωση ίδρυσης νέας λαϊκής αγοράς συνοδεύεται από αίτημα για κάλυψη των νέων θέσεων, οι οποίες χορηγούνται με τη διαδικασία της πρόσκλησης για κάλυψη αυτών είτε για έκδοση νέων επαγγελματικών αδειών ανά κατηγορία προϊόντων για τη στελέχωση της αγοράς. Στη σχετική απόφαση οριοθετείται ο ακριβής χώρος λειτουργίας της, ο αριθμός των θέσεων αυτής για παραγωγούς και επαγγελματίες πωλητές και οι κατηγορίες των αδειών ανά αντικείμενο εκμετάλλευσης. Σε κάθε νέα λαϊκή αγορά η αναλογία των θέσεων παραγωγών προς επαγγελματίες πωλητές θα είναι 1 προς 1. 3. Εντός έξι (6) μηνών από την έναρξη ισχύος του παρόντος όλοι οι φορείς λειτουργίας των λαϊκών αγορών συντάσσουν Κανονισμό Λειτουργίας και τοπογραφικό διάγραμμα για κάθε λαϊκή αγορά που λειτουργεί στα διοικητικά τους όρια, στο οποίο απεικονίζονται τα όρια που αυτή καταλαμβάνει, οι θέσεις που καλύπτουν οι παραγωγοί και επαγγελματίες με αρίθμηση και συνακόλουθα το αντικείμενο εκμετάλλευσης κάθε πάγκου και οι κενές θέσεις. …», στο άρθρο 31 ότι “Για την ομαλή λειτουργία των λαϊκών αγορών κάθε φορέας λειτουργίας εκδίδει «Κανονισμό λειτουργίας λαϊκών αγορών», που δημοσιοποιείται και αναρτάται στο διαδικτυακό τόπο του Δήμου και της οικείας Περιφέρειας, στον οποίο περιλαμβάνονται τα εξής: α. Η οριοθέτηση και η διαγράμμιση του χώρου της λαϊκής αγοράς, η διαγράμμιση και η αρίθμηση των θέσεων, όπου τοποθετούνται οι πωλητές και οι διάδρομοι μεταξύ των θέσεων. Οι θέσεις των πωλητών πρέπει να είναι οριοθετημένες κατά τρόπο, ώστε να μην παρεμποδίζονται οι είσοδοι κατοικιών και καταστημάτων, να μην κωλύεται η προσέλευση των καταναλωτών και γενικά να επιτυγχάνεται η ομαλή λειτουργία της αγοράς. Το μήκος πρόσοψης των Εγκαταστάσεων Πώλησης, το οποίο είναι ίσο κατά κατηγορία πωλούμενων ειδών (Α` έως Ε` της παραγράφου 1 του άρθρου 17), δεν υπερβαίνει σε καμία περίπτωση τα έξι (6) μέτρα. … . β. Οι ημέρες και οι ώρες λειτουργίας της λαϊκής αγοράς. … γ. Η υποχρέωση των πωλητών να τηρούν καθαρό το χώρο που χρησιμοποιούν και να διευκολύνουν την υπηρεσία καθαριότητας του δήμου στο έργο της. … . δ. Η μορφή των εκθετηρίων των πωλητών, τα οποία πρέπει να φέρουν πρόχειρο στέγαστρο ενιαίου τύπου και υλικού και χρώματος διαφορετικού, ανάλογα με την ιδιότητα του πωλητή και την πινακίδα. ... ε. Οι παραγωγοί πωλητές αναρτούν σε εμφανές για τον καταναλωτή σημείο πινακίδα … στην οποία αναγράφεται με κεφαλαία γράμματα η λέξη «ΠΑΡΑΓΩΓΟΣ», … . Οι επαγγελματίες πωλητές αναρτούν σε εμφανές για τον καταναλωτή σημείο πινακίδα …, στην οποία αναγράφεται με κεφαλαία γράμματα η λέξη «ΕΠΑΓΓΕΛΜΑΤΙΑΣ» ή «ΕΜΠΟΡΟΣ» … . στ. Η υποχρέωση ευπρεπούς και κόσμιας συμπεριφοράς των πωλητών και διευκόλυνσης των ελεγκτικών οργάνων κατά τον έλεγχο. ζ. Τα καθήκοντα των εποπτών… . η. Η επιβολή κυρώσεων από τους φορείς λειτουργίας σε περιπτώσεις παραβίασης των διατάξεών του. …” και στο άρθρο 33 ότι “1. Ο παραγωγός, στον οποίο έχει χορηγηθεί η άδεια πωλητή λαϊκών αγορών, υποβάλλει αίτηση στην Περιφέρεια, στα διοικητικά όρια της οποίας βρίσκονται οι λαϊκές αγορές που επιθυμεί να δραστηριοποιηθεί και δηλώνει τις λαϊκές αγορές ανά ημέρα που επιθυμεί, καθώς και το χρονικό διάστημα δραστηριοποίησης εντός εκάστου έτους. … Η Περιφέρεια διαβιβάζει τις υποβληθείσες σε αυτήν αιτήσεις, στις οικείες Επιτροπές Λαϊκών Αγορών, υποχρεωτικά κάθε δεκαπέντε (15) ημέρες. Η Επιτροπή αποφασίζει και συντάσσει πρακτικό σε σχέση με τα αιτήματα αυτά με κριτήριο τη διαθεσιμότητα θέσεων στις συγκεκριμένες λαϊκές αγορές που ζητεί ο παραγωγός, συμπεριλαμβανομένου και του ποσοστού υπερκάλυψης 20% της παραγράφου 4. Αν υπάρχουν παραγωγοί πωλητές που διεκδικούν θέση στην ίδια λαϊκή αγορά και δεν μπορεί να ικανοποιηθούν όλα τα αιτήματα, τότε προκρίνεται αυτός που συγκεντρώνει τα περισσότερα μόρια, σύμφωνα με το σύστημα μοριοδότησης. Το πρακτικό της Επιτροπής διαβιβάζεται στους οικείους δήμους. 2. .. 3. Οι θέσεις που αποδίδονται σύμφωνα με τις προηγούμενες παραγράφους στους παραγωγούς - πωλητές, είναι προσωρινές. Συγκεκριμένη και αριθμημένη θέση εντός της λαϊκής, για την οποία έχει εγκριθεί η δραστηριοποίηση, καθ` όλη τη διάρκεια ισχύος της άδειας και για το χρονικό διάστημα του έτους που έχουν αιτηθεί οι ενδιαφερόμενοι, αποδίδεται μόνο με τη διαδικασία του άρθρου 35. Οι παραγωγοί πωλητές που επιθυμούν για οποιονδήποτε λόγο να αλλάξουν το χρονικό διάστημα δραστηριοποίησης ή να το επεκτείνουν, πρέπει να ακολουθήσουν την ανωτέρω διαδικασία. 4. Σε περίπτωση μη ύπαρξης κενών θέσεων, ο φορέας λειτουργίας επιτρέπεται να ικανοποιεί αιτήματα παραγωγών για προσέλευση σε συγκεκριμένη λαϊκή σε ποσοστό 20% επί του αριθμού των δραστηριοποιούμενων παραγωγών σε αυτήν. Η έγκριση προσέλευσης αφορά λαϊκή αγορά και σε καμία περίπτωση συγκεκριμένη θέση. …” και στο άρθρο 35 ότι “1. Ως «βελτίωση θέσης» εντός συγκεκριμένης λαϊκής αγοράς νοείται η διαδικασία κατά την οποία ένας ή περισσότεροι πωλητές, επιθυμούν να αλλάξουν τη θέση, την οποία κατέχουν και να διεκδικήσουν μία άλλη κενωθείσα εντός της ίδιας λαϊκής αγοράς, που είναι κατά την άποψή τους και για οποιονδήποτε λόγο «καλύτερη» σε σχέση με την ήδη νομίμως καταληφθείσα θέση. Η όλη διαδικασία διενεργείται από τους φορείς λειτουργίας, ύστερα από σύμφωνη γνώμη της οικείας Επιτροπής Λαϊκών Αγορών και αφορά μόνο τις κενές θέσεις μίας λαϊκής αγοράς, καθώς και τις θέσεις των πωλητών που επιθυμούν να τη βελτιώσουν. Ως «κενές θέσεις» λογίζονται και οι προσωρινές θέσεις που έχουν αποδοθεί σε δικαιούχους, σύμφωνα με τα άρθρα 33 και 34. 2. Οι φορείς λειτουργίας είτε ύστερα από πρόταση των ομοσπονδιών ή πρωτοβάθμιων οργανώσεων των πωλητών, παραγωγών και επαγγελματιών, είτε κατά την κρίση τους μπορούν να εκκινούν διαδικασία βελτίωσης θέσεων εντός συγκεκριμένης λαϊκής της αρμοδιότητάς τους. Οι θέσεις που ανακατανέμονται είναι μόνο οι κενές και αυτές τις οποίες κατέχουν οι πωλητές που επιθυμούν να βελτιώσουν θέση. Οι πωλητές ανάλογα με την ιδιότητά τους διεκδικούν και την ανάλογη κενή θέση (παραγωγού ή επαγγελματία). Οι ανωτέρω φορείς απευθύνουν πρόσκληση προς τους πωλητές της συγκεκριμένης λαϊκής αγοράς, προκειμένου οι ενδιαφερόμενοι πωλητές να καταθέσουν αίτηση συμμετοχής στη διαδικασία. … Οι υποψήφιοι κατατάσσονται με βάση το σύστημα μοριοδότησης του Παραρτήματος Ε` και ο υποψήφιος με τα περισσότερα μόρια έχει το δικαίωμα να επιλέξει πρώτος κ.ο.κ.. Η διαδικασία της βελτίωσης θέσης προηγείται αυτής της απόδοσης θέσης των άρθρων 33 και 34. Αν μετά το πέρας της διαδικασίας εξακολουθούν να υφίστανται κενές θέσεις πωλητών μίας ιδιότητας, παραγωγού ή επαγγελματία, αυτές μπορούν να δοθούν προσωρινά σε πωλητές της άλλης ιδιότητας, τα αιτήματα των οποίων δεν μπορούν να ικανοποιηθούν, λόγω μη διαθεσιμότητας θέσεων. Στην περίπτωση αυτή, αν οι κενές θέσεις αφορούν θέσεις επαγγελματιών και παραμένουν αδιάθετες σε επαγγελματίες πωλητές μετά το πέρας των διαδικασιών της πρώτης επερχόμενης προκήρυξης νέων επαγγελματικών αδειών λαϊκών αγορών, τότε οι θέσεις αυτές κατοχυρώνονται ως μόνιμες στους παραγωγούς που τις κατείχαν προσωρινά. Σε περιπτώσεις ισοβαθμίας προκρίνονται όσοι δικαιούχοι έχουν τα μικρότερα εισοδήματα με βάση το υποβληθέν εκκαθαριστικό σημείωμα. Σε περίπτωση εκ νέου ισοβαθμίας διενεργείται κλήρωση μεταξύ των ισοβαθμούντων. 3. …». Στο άρθρο 59 του νόμου, υπό τον τίτλο “Μεταβατικές διατάξεις”, ορίζεται ότι: “1. Για τις άδειες επαγγελματία πωλητή, που έχουν εκδοθεί πριν την έναρξη ισχύος του παρόντος, το <ref href="/akn/gr/act/law/2014/4264/!main#art_15__par_1">τελευταίο εδάφιο της παρ. 1 του άρθρου 15 του ν. 4264/2014</ref> (Α΄ 118) διατηρείται σε ισχύ. … 2. .. 3. Εντός δύο (2) ετών από την έναρξη ισχύος του παρόντος, οι Περιφέρειες υποχρεούνται να προκηρύσσουν θέσεις λαϊκών αγορών για επαγγελματίες πωλητές που δραστηριοποιούνται στις λαϊκές αγορές ευθύνης τους και για λιγότερες από πέντε (5) ημέρες εβδομαδιαίως. Στην περίπτωση αυτή, μοναδικό κριτήριο για τη μοριοδότηση είναι οι ημέρες που δεν δραστηριοποιείται ο υποψήφιος και αυτός λαμβάνει ένα (1) μόριο για κάθε ημέρα μη δραστηριοποίησής του. Σε περίπτωση ισοβαθμίας, οι υποψήφιοι κατατάσσονται ανάλογα με το οικογενειακό τους εισόδημα, όπως αυτό προκύπτει με βάση το τελευταίο εκκαθαριστικό σημείωμα φορολογίας εισοδήματος. Σε περιπτώσεις εκ νέου ισοβαθμίας, διενεργείται κλήρωση μεταξύ των ισοβαθμούντων. 4. ...”.</p>
          </item>
          <item eId="motivation_list_1__item_5">
            <num>5.</num>
            <p>Επειδή, κατά την έννοια των διατάξεων του <ref href="/akn/gr/act/presidentialDecree/1989/18/!main#art_47__par_1">άρθρου 47 παρ. 1 του π.δ. 18/1989</ref> (Α΄ 8), για την άσκηση αιτήσεως ακυρώσεως τόσο κατά ατομικής, διοικητικής όσο και κατά κανονιστικής πράξεως απαιτείται προσωπικό, άμεσο και ενεστώς έννομο συμφέρον του αιτούντος, απαιτείται δηλαδή η ύπαρξη ενός ιδιαίτερου δεσμού του αιτούντος με την προσβαλλόμενη πράξη, από την έκδοση της οποίας υφίσταται υλική ή ηθική βλάβη, και δεν αρκεί το γενικό ενδιαφέρον του κάθε πολίτη για την τήρηση των νόμων και τη σύννομη άσκηση της διοικητικής εξουσίας ούτε συμφέρον μελλοντικό ή απλώς ενδεχόμενο. Η ύπαρξη δε του εννόμου συμφέροντος κρίνεται, όταν η διοικητική πράξη δεν απευθύνεται ευθέως προς τον αιτούντα δημιουργώντας γι’ αυτόν συγκεκριμένες έννομες συνέπειες (όπως συμβαίνει επί κανονιστικών πράξεων), από τον σύνδεσμο που υπάρχει μεταξύ των εννόμων αποτελεσμάτων των επερχομένων από την προσβαλλόμενη διοικητική πράξη και του περιεχομένου μιας συγκεκριμένης νομικής κατάστασης ή ιδιότητας, στην οποία βρίσκεται ή την οποία ο αιτών έχει και επικαλείται (βλ. ΣτΕ <ref href="/akn/gr/judgment/COS/2017/320/!main">320/2017</ref> Ολ., <ref href="/akn/gr/judgment/COS/2017/1348/!main">1348/2017</ref>, <ref href="/akn/gr/judgment/COS/2016/2698/!main">2698/2016</ref> κ.ά.).</p>
          </item>
          <item eId="motivation_list_1__item_6">
            <num>6.</num>
            <p>Επειδή, εν προκειμένω, όπως προκύπτει από τα στοιχεία του φακέλου, ο αιτών, επαγγελματίας πωλητής βιομηχανικών προϊόντων, κατείχε τη θέση 3 στην λαϊκή αγορά του Δήμου Ήλιδας έως το 2013 (βεβαιωτικός κατάλογος οφειλών). Μετά την δημοσίευση του <ref href="/akn/gr/act/law/2014/4264/!main">ν. 4264/2014</ref>, σύμφωνα με το άρθρο 39 παρ. 2 που προβλέπει την εξακολούθηση της ισχύος των αδειών του άρθρου 14 του νόμου (άδειες επαγγελματία πωλητή λαϊκών αγορών) έως 31.10.2014 (και κατόπιν παρατάσεων έως και 31.3.2017) και την εφεξής ανανέωσή τους, ο αιτών υπέβαλε την 10254/27.4.2015 αίτηση για ανανέωση της άδειάς του, χωρίς όμως να προσκομίσει τα προβλεπόμενα δικαιολογητικά. Στο μεταξύ, κατ’ εφαρμογή του <ref href="/akn/gr/act/law/2014/4264/!main#art_5">άρθρου 5 του ν. 4264/2014</ref>, ο Δήμος Ήλιδας διενήργησε διαδικασία μοριοδότησης για την κατανομή των θέσεων παραγωγών και πωλητών στη λαϊκή αγορά Αμαλιάδας, αναρτώντας τους σχετικούς πίνακες προκειμένου οι δικαιούχοι να προσέλθουν για την επιλογή της θέσεως τους (βλ. 30087/18.11.2016 δελτίο τύπου της Διεύθυνσης Διοίκησης &amp; Πρόνοιας του Δήμου). Στη διαδικασία αυτή μετείχε και ο αιτών, υποβάλλοντας την 29279/11.11.2016 αίτηση για άδεια επαγγελματία πωλητή βιομηχανικών προϊόντων, περιελήφθη δε στους καταλόγους των μοριοδοτηθέντων πωλητών με σειρά κατάταξης 28, εντούτοις δεν προσήλθε στην καθορισμένη αρχική ημερομηνία (22.11.2016) ούτε στις μεταγενέστερα καθορισθείσες (25.11.2016, βλ. σχετικό 30380/22.11.2016 δελτίο τύπου της Διεύθυνσης Διοίκησης &amp; Πρόνοιας του Δήμου, 1-2.12.2016, βλ. σχετικό 696Δ/30.11.2016 έγγραφο του Αντιδημάρχου Ήλιδας που επιδόθηκε στον αιτούντα αυθημερόν, 21.12.2016, σχετικό 32698/20.12.2016 δελτίο τύπου της ως άνω υπηρεσίας του Δήμου) προκειμένου να επιλέξει τη θέση του, όπως βεβαιώνεται στο υπ’ αριθμ. 5332/15.5.2020 έγγραφο απόψεων του Δήμου προς το Δικαστήριο. Η διαδικασία ολοκληρώθηκε με τη σύνταξη καταστάσεων δικαιούχων παραγωγών πωλητών και επαγγελματιών πωλητών που έχουν επιλέξει θέση στη λαϊκή αγορά (βλ. σχετικό 11751/19.5.2017 έγγραφο της ως άνω υπηρεσίας του Δήμου). Στη συνέχεια, κατ’ εφαρμογή των διατάξεων των παραγράφων 2 και 3 του άρθρου 3 και του <ref href="/akn/gr/act/law/2014/4264/!main#art_4">άρθρου 4 του ν. 4264/2014</ref>, εκδόθηκε η απόφαση 186/2017 (συνεδρίαση 10/15.5.2017) του Δημοτικού Συμβουλίου Ήλιδας «Έγκριση Κανονισμού Λειτουργίας Λαϊκής Αγοράς Αμαλιάδας», με την οποία ρυθμίζονταν οι όροι λειτουργίας της λαϊκής αγοράς Αμαλιάδας, μεταξύ των τα χαρακτηριστικά των μεταλλικών σκιαδίων και η αρίθμηση και οριοθέτηση των θέσεων των πωλητών/παραγωγών (άρθρο 5), ο ανώτατος αριθμός των θέσεων πωλητών, με κατανομή μεταξύ των παραγωγών και των επαγγελματιών πωλητών (άρθρο 7). Κατά της ως άνω απόφασης του Δημοτικού Συμβουλίου, η οποία κρίθηκε νόμιμη με την 18497/26.5.2017 απόφαση του Συντονιστή Αποκεντρωμένης Διοίκησης Πελοποννήσου, Δυτικής Ελλάδας και Ιονίου, ασκήθηκαν προσφυγές νομιμότητας ενώπιον της Αποκεντρωμένης Διοίκησης Πελοποννήσου, Δυτικής Ελλάδας και Ιονίου, οι οποίες απορρίφθηκαν με αποφάσεις αρχικώς του Συντονιστή (υπ’ αριθμ. 143428/20.7.2017) και στη συνέχεια της Ειδικής Επιτροπής του <ref href="/akn/gr/act/law/2006/3463/!main">ν. 3463/2006</ref> (υπ’ αριθμ. 18/14.9.2017). Μετά την δημοσίευση του <ref href="/akn/gr/act/law/2017/4497/!main">ν. 4497/2017</ref> και ειδικότερα κατ’ εφαρμογή των διατάξεων του άρθρου 29 παρ. 3 αυτού, οι οποίες απαιτούσαν εντός έξι μηνών από την έναρξη ισχύος του νόμου (13.11.2017) την δημοσίευση κανονισμού λειτουργίας και τοπογραφικού διαγράμματος για κάθε λαϊκή αγορά που λειτουργεί στα όρια του δήμου, ως φορέα λειτουργίας των λαϊκών αγορών, στο οποίο θα απεικονίζονται τα όρια που αυτή καταλαμβάνει, τις θέσεις που καλύπτουν οι παραγωγοί και οι επαγγελματίες με αρίθμηση, το αντικείμενο εκμετάλλευσης κάθε πάγκου και οι κενές θέσεις, εκδόθηκε η προσβαλλόμενη 426/2018 απόφαση (συνεδρίαση 24/19.11.2018) του Δημοτικού Συμβουλίου περί εγκρίσεως του Κανονισμού Λειτουργίας της λαϊκής αγοράς Αμαλιάδας.</p>
          </item>
          <item eId="motivation_list_1__item_7">
            <num>7.</num>
            <p>Επειδή, με την κρινόμενη αίτηση προβάλλεται ότι, κατά παράβαση των διατάξεων του <ref href="/akn/gr/act/law/2017/4497/!main">ν. 4497/2017</ref>, με το άρθρο 7 της προσβαλλομένης απόφασης του δημοτικού συμβουλίου επιχειρείται η νομιμοποίηση των θέσεων πωλητών στην εν λόγω λαϊκή αγορά που είχαν δοθεί πριν την έκδοση του νόμου αυτού, και ως εκ τούτου, η προσβαλλόμενη δεν περιέχει ως όφειλε, κατά το μέρος αυτό, ρύθμιση κανονιστικού χαρακτήρα για την κατανομή των θέσεων. Επίσης, προβάλλεται ότι, κατά παράβαση του <ref href="/akn/gr/act/law/2017/4497/!main#art_26">άρθρου 26 του ν. 4497/2017</ref>, ορίζεται ως χώρος τέλεσης της λαϊκής αγοράς περίκλειστος κοινόχρηστος χώρος με 220 στέγαστρα με μόνιμη βάση από μπετόν, τα οποία μετατρέπουν τον χαρακτήρα της αγοράς σε μη υπαίθριο, τα δε στέγαστρα έχουν τοποθετηθεί παρανόμως, ήτοι χωρίς απόφαση δημοτικού συμβουλίου, χωρίς να επιτρέπονται από τις τότε ισχύουσες διατάξεις ή να προβλέπονται σε προγενέστερο κανονισμό (που έπρεπε να εκδοθεί εντός τριών μηνών από την δημοσίευση του <ref href="/akn/gr/act/law/2014/4264/!main">ν. 4264/2014</ref>) και κατά παράβαση των πολεοδομικών διατάξεων.</p>
          </item>
          <item eId="motivation_list_1__item_8">
            <num>8.</num>
            <p>Επειδή, από το περιεχόμενο του δικογράφου, συνάγεται ότι ο αιτών ασκεί την κρινόμενη αίτηση υπό την ιδιότητα του επαγγελματία πωλητή βιομηχανικών προϊόντων, ο οποίος συμμετείχε στην εν λόγω λαϊκή αγορά του Δήμου Ήλιδας έως τον Οκτώβριο του 2016, κατά τους ισχυρισμούς του, αλλά απώλεσε εν συνεχεία τη θέση του. Όπως ήδη αναφέρθηκε σε προηγούμενη σκέψη, ο αιτών δεν διατήρησε την θέση αυτή ούτε βάσει της διαδικασίας ανανέωσης του <ref href="/akn/gr/act/law/2014/4264/!main#art_39__par_2">άρθρου 39 παρ. 2 του ν. 4264/2014</ref> ούτε βάσει της διαδικασίας μοριοδότησης του άρθρου 5 του ίδιου νόμου. Ζητεί δε την ακύρωση της προσβαλλομένης κανονιστικής πράξεως, κατά το μέρος που, κατ’ αυτόν, νομιμοποιεί εκ των υστέρων την διαδικασία ανακατανομής των θέσεων που διενεργήθηκε πριν την έκδοσή της. Δοθέντος, όμως, ότι η προσβαλλόμενη απόφαση εκδόθηκε κατ’ εφαρμογή του <ref href="/akn/gr/act/law/2017/4497/!main#art_29__par_3">άρθρου 29 παρ. 3 του ν. 4497/2017</ref>, το οποίο επέβαλε στους φορείς λειτουργίας των λαϊκών αγορών την έκδοση κανονισμού με τοπογραφικό διάγραμμα που θα αποτυπώνει τα όρια που καταλαμβάνει, τις θέσεις που καλύπτουν οι παραγωγοί και οι επαγγελματίες πωλητές, το αντικείμενο εκμετάλλευσης και τις κενές θέσεις, και δεν θεσπίζει υποχρέωση ή αρμοδιότητα για την χορήγηση νέων αδειών ή την αναδιανομή των χορηγηθεισών, υπό το καθεστώς του <ref href="/akn/gr/act/law/2014/4264/!main">ν. 4264/2014</ref> (άρθρο 5 και άρθρο 39 παρ. 2) αδειών, η κρινόμενη αίτηση στρεφόμενη κατά του κανονισμού λειτουργίας της λαϊκής αγοράς ασκείται απαραδέκτως, διότι η βλάβη που επικαλείται ο αιτών δεν προέρχεται από την προσβαλλόμενη απόφαση, της οποίας εξάλλου, κατά νόμο, δεν μπορούσε να είναι αντικείμενο ρύθμισης η διαδικασία χορήγησης ή αναδιανομής των υφιστάμενων αδειών, για τις οποίες προβλέπεται ειδική διαδικασία στα άρθρα <ref href="/akn/gr/act/law/2017/4497/!main#art_35">35</ref> και <ref href="/akn/gr/act/law/2017/4497/!main#art_9__par_3">59 παρ. 3</ref> του <ref href="/akn/gr/act/law/2017/4497/!main">ν. 4497/2017</ref>, αλλά από την απώλεια της θέσης του στην λαϊκή αγορά, ως αποτέλεσμα διαδικασιών 
-που διενεργήθηκαν υπό την ισχύ του <ref href="/akn/gr/act/law/2014/4264/!main">ν. 4264/2014</ref>-, στις οποίες συμμετείχε, χωρίς να προκύπτει ότι έχει αμφισβητήσει το κύρος τους ενώπιον διοικητικών οργάνων ή δικαστηρίων. Για τον ίδιο λόγο, ήτοι διότι ο αιτών εσφαλμένα, κατά τα ανωτέρω, συνδέει τις ρυθμίσεις του κανονισμού λειτουργίας με την απώλεια της άδειας επαγγελματία πωλητή στην εν λόγω λαϊκή αγορά, άνευ εννόμου συμφέροντος ασκείται η κρινόμενη αίτηση και κατά το μέρος που αμφισβητείται η επιλογή της θέσεως της λαϊκής αγοράς, καθώς και η διαδικασία εγκατάστασης και οι προδιαγραφές των στεγάστρων. Σε κάθε περίπτωση, ο αιτών δεν επικαλείται ούτε αποδεικνύει συγκεκριμένη βλάβη που υφίσταται, υπό την ιδιότητα του πωλητή λαϊκών αγορών που κατείχε άδεια στην εν λόγω λαϊκή αγορά στο παρελθόν, από τις νέες αυτές ρυθμίσεις. Ενόψει τούτων, η κρινόμενη αίτηση πρέπει να απορριφθεί στο σύνολό της ως απαράδεκτη.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Απορρίπτει</outcome> την αίτηση.</p>
        <p>Διατάσσει την κατάπτωση του παραβόλου.</p>
        <p>Επιβάλλει στην αιτούντα τη δικαστική δαπάνη του Δήμου Ήλιδας, η οποία ανέρχεται σε τετρακόσια εξήντα (460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2021-09-13">13 Σεπτεμβρίου 2021</date></p>
      <p>Ο Προεδρεύων ΣύμβουλοςΗ Γραμματέας</p>
      <p>Ευθύμιος ΑντωνόπουλοςΜαρία Τσαπαρδώνη</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2023-12-29">29ης Δεκεμβρίου 2023</date>.</p>
      <p>Η Πρόεδρος του Δ´ ΤμήματοςΗ Γραμματέας</p>
      <p>Σπυριδούλα ΧρυσικοπούλουΜαρία Τσαπαρδώνη</p>
      <p>ΣΤΟ ΟΝΟΜΑ ΤΟΥ ΕΛΛΗΝΙΚΟΥ ΛΑΟΥ</p>
      <p>Εντέλλεται προς κάθε δικαστικό επιμελητή να εκτελέσει όταν του το ζητήσουν την παραπάνω απόφαση, τους Εισαγγελείς να ενεργήσουν κατά την αρμοδιότητά τους και τους Διοικητές και τα άλλα όργανα της Δημόσιας Δύναμης να βοηθήσουν όταν τους ζητηθεί.</p>
      <p>Η εντολή πιστοποιείται με την σύνταξη και την υπογραφή του παρόντος.</p>
      <p>Αθήνα, ..............................................</p>
      <p>Η Πρόεδρος του Δ΄ ΤμήματοςΗ Γραμματέας του Δ΄ Τμήματος</p>
    </conclusions>
  </judgment>
</akomaNtoso>
