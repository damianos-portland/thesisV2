<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2022/A2786/!main"/>
          <FRBRuri value="/akn/gr/judgment/COS/2022/A2786/"/>
          <FRBRdate name="decisionPublicationDate" date="2022-12-30"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2022/A2786/ell@/!main"/>
          <FRBRuri value="/akn/gr/judgment/COS/2022/A2786/ell@"/>
          <FRBRdate name="decisionPublicationDate" date="2022-12-30"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2022/A2786/ell@/!main.xml"/>
          <FRBRuri value="/akn/gr/judgment/COS/2022/A2786/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2022-12-30" by="#COS" refersTo="#decisionPublicationDate"/>
        <step date="2019-11-25" by="#COS" refersTo="#courtConferenceDate"/>
        <step date="2019-10-30" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2022/A2786/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2786/2022</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Β΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2019-10-30">30 Οκτωβρίου 2019</date>, με την εξής σύνθεση: Ειρήνη Σάρπ, Αντιπρόεδρος, Πρόεδρος του Β΄ Τμήματος, Αγορίτσα Σδράκα, Φραντζέσκα Γιαννακού, Σύμβουλοι, Ειρήνη Σταυρουλάκη, Βασιλική Μόσχου, Πάρεδροι. Γραμματέας η Αναστασία Ζυγουρίτσα.</p>
    </header>
    <judgmentBody>
      <introduction>
        <p>Για να δικάσει την από 27 Αυγούστου 2016 αίτηση:</p>
        <p>του Διευθυντή του Α' Τελωνείου Εισαγωγής &amp;amp; Εφοδίων Πειραιά, ο οποίος παρέστη με τη Δέσποινα Γάκη, Πάρεδρο του Νομικού Συμβουλίου του Κράτους,</p>
        <p>κατά της εταιρείας με την επωνυμία "SILCOMBA Spa", που εδρεύει στο Correggio της Ιταλίας (Via Fosdondo 71/A), η οποία παρέστη με τον δικηγόρο Χαράλαμπο Χρυσανθάκη (Α.Μ. 11855), που τον διόρισε με ειδικό πληρεξούσιο.</p>
        <p>Με την αίτηση αυτή ο αναιρεσείων Διευθυντής επιδιώκει να αναιρεθεί η υπ’ αριθ. 733/2016 απόφαση του Διοικητικού Εφετείου Πειραιώς.</p>
        <p>Η εκδίκαση άρχισε με την ανάγνωση της εκθέσεως της εισηγήτριας, Παρέδρου Βασιλικής Μόσχου.</p>
        <p>Κατόπιν το δικαστήριο άκουσε την εκπρόσωπο του αναιρεσείοντος Διευθυντή, η οποία ανέπτυξε και προφορικά τους προβαλλόμενους λόγους αναιρέσεως και ζήτησε να γίνει δεκτή η αίτηση και τον πληρεξούσιο της αναιρεσίβλητης εταιρείας, ο οποίος ζήτησε την απόρριψή της.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, με την κρινόμενη αίτηση, για την άσκηση της οποίας δεν απαιτείται η καταβολή παραβόλου, ζητείται η αναίρεση της 733/2016 αποφάσεως του Διοικητικού Εφετείου Πειραιώς, με την οποία κατόπιν αποδοχής προσφυγής της αναιρεσίβλητης εταιρίας ακυρώθηκε η 22Α/2000/19.1.2005 πράξη της Διευθύντριας του πρώην Β’ Τελωνείου Οινοπνευματωδών και Καπνικών Πειραιώς, με την οποία είχε καταλογιστεί σε βάρος της ειδικός φόρος κατανάλωσης (ε.φ.κ.), ύψους 3.516.079,94 ευρώ, λόγω της ιδιότητάς της ως εγκεκριμένης αποθηκεύτριας και αποστολέως από την Ιταλία στην Ελλάδα ποσότητας άνυδρης αιθυλικής αλκοόλης και της αντικανονικής εξόδου του προϊόντος αυτού από το καθεστώς αναστολής του ε.φ.κ.</p>
        <p>2. Επειδή, η παράγραφος 3 του άρθρου 53 του π.δ. 18/1989 (A΄ 8), όπως αυτή αντικαταστάθηκε με το άρθρο 12 παρ. 1 του ν. 3900/2010 (Α΄ 213) και, περαιτέρω, με το άρθρο 15 παρ. 2 του ν. 4446/2016 (Α΄ 240/22.12.2016), ορίζει, στο εδάφιο α΄, ότι «Η αίτηση αναιρέσεως επιτρέπεται μόνον όταν προβάλλεται από τον διάδικο με συγκεκριμένους ισχυρισμούς που περιέχονται στο εισαγωγικό δικόγραφο ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. […]» (η ως άνω διάταξη τέθηκε με την παράγραφο 1 του άρθρου 12 του ν. 3900/2010 και επαναλήφθηκε με την παράγραφο 2 του άρθρου 15 του ν. 4446/2016). Επιπλέον, σύμφωνα με την παράγραφο 4 του άρθρου 53 του π.δ. 18/1989, όπως αυτή αντικαταστάθηκε με το άρθρο 12 παρ. 1 του ν. 3900/2010, «Δεν επιτρέπεται η άσκηση αίτησης αναιρέσεως όταν το ποσό της διαφοράς που άγεται ενώπιον του Συμβουλίου της Επικρατείας είναι κατώτερο από σαράντα χιλιάδες ευρώ [...]». Κατά την έννοια των ως άνω διατάξεων, προκειμένου να κριθεί παραδεκτή αίτηση αναιρέσεως, απαιτείται η συνδρομή των προϋποθέσεων και των δύο ως άνω παραγράφων (βλ. ΣτΕ 1873/2012 7μ. κ.ά.). Η επίκληση δε της ελλείψεως νομολογίας ή της αντιθέσεως σε νομολογία, ως προϋπόθεση του παραδεκτού της αιτήσεως αναιρέσεως, δεν νοείται αναφορικά με ζητήματα αιτιολογίας, εκτιμήσεως των αποδείξεων ή εσφαλμένης υπαγωγής στον εφαρμοστέο κανόνα δικαίου, συνδεόμενα με το πραγματικό της κρινομένης υποθέσεως, αλλά πρέπει να αφορά αποκλειστικά σε ζητήματα, τα οποία, αναγόμενα στην ερμηνεία διατάξεως νόμου ή γενικής αρχής, δύνανται να έχουν γενικότερη σημασία, ανεξαρτήτως εάν αυτή η ερμηνεία διατυπώνεται στη μείζονα ή στην ελάσσονα πρόταση του δικανικού συλλογισμού της αναιρεσιβαλλομένης αποφάσεως (ΣτΕ 1068/2019, 1727/2018, 3178/2017, 2345/2017, 1779/2017, 724/2017, 2138/2015, 3008-3012/2013 κ.ά.).</p>
        <p>3. Επειδή, η Οδηγία 92/12/ΕΟΚ του Συμβουλίου, της 25ης Φεβρουαρίου 1992, “σχετικά με το γενικό καθεστώς, την κατοχή, την κυκλοφορία και τους ελέγχους των προϊόντων που υπόκεινται σε ειδικούς φόρους κατανάλωσης” (ΕΕ L 76/23.3.1992, σελ. 1), όπως ίσχυε κατά τον κρίσιμο εν προκειμένω χρόνο (η Οδηγία αυτή καταργήθηκε στο μεταξύ με το άρθρο 47 παρ. 1 της Οδηγίας 2008/118/ΕΚ, ΕΕ L 9/14.1.2009, η οποία την αντικατέστησε), ορίζει, στο άρθρο 1 παρ. 1 ότι “ Η παρούσα οδηγία καθορίζει το καθεστώς των προϊόντων που υπόκεινται σε ειδικούς φόρους κατανάλωσης και άλλους έμμεσους φόρους που επιβάλλονται άμεσα ή έμμεσα στην κατανάλωση προϊόντων, εκτός του ΦΠΑ και των φόρων που επιβάλλονται από την Ευρωπαϊκή Κοινότητα”, στο άρθρο 3 παρ. 1 ότι “ Η παρούσα οδηγία εφαρμόζεται, σε κοινοτικό επίπεδο, στα ακόλουθα προϊόντα όπως ορίζονται στις σχετικές οδηγίες: … το οινόπνευμα και τα αλκοολούχα ποτά, ....”, στο άρθρο 4 ότι “Κατά την έννοια της παρούσας οδηγίας, νοείται ως: α) εγκεκριμένος αποθηκευτής: το φυσικό ή νομικό πρόσωπο που έχει λάβει άδεια από τις αρμόδιες αρχές ενός κράτους μέλους να παράγει, να μεταποιεί, να κατέχει, να παραλαμβάνει και να αποστέλλει κατά την άσκηση του επαγγέλματός του, προϊόντα που υπόκεινται σε ειδικό φόρο κατανάλωσης και τελούν υπό αναστολή επιβολής των φόρων αυτών εφόσον βρίσκονται σε φορολογική αποθήκη β) φορολογική αποθήκη: κάθε τόπος όπου παράγονται, μεταποιούνται, κατέχονται, παραλαμβάνονται, ή αποστέλλονται από τον εγκεκριμένο αποθηκευτή κατά την άσκηση του επαγγέλματός του, υπό αναστολή της επιβολής των ειδικών φόρων κατανάλωσης, εμπορεύματα που υπόκεινται σε ειδικό φόρο κατανάλωσης υπό ορισμένους όρους που καθορίζονται από τις αρμόδιες αρχές του κράτους μέλους όπου βρίσκεται η εν λόγω αποθήκη γ) καθεστώς αναστολής: φορολογικό καθεστώς που εφαρμόζεται στην παραγωγή, μεταποίηση, κατοχή και κυκλοφορία των προϊόντων που τελούν υπό αναστολή της επιβολής ειδικών φόρων κατανάλωσης […]”, στο άρθρο 5 παρ. 1 ότι “1. Τα προϊόντα που αναφέρονται στο άρθρο 3 παράγραφος 1 υπόκεινται σε ειδικό φόρο κατανάλωσης κατά την παραγωγή τους στο έδαφος της Κοινότητας […] ή κατά την εισαγωγή τους στο έδαφος αυτό. […]”, στο άρθρο 6 ότι “1. Ο ειδικός φόρος κατανάλωσης καθίσταται απαιτητός κατά τη θέση των προϊόντων σε ανάλωση .... Θεωρείται ως θέση σε ανάλωση προϊόντων που υπόκεινται σε ειδικό φόρο κατανάλωσης: α) κάθε έξοδος, ακόμη και αντικανονική, από καθεστώς αναστολής […]. 2. […] Ο ειδικός φόρος κατανάλωσης εισπράττεται σύμφωνα με τον τρόπο που θεσπίζει κάθε κράτος μέλος, με την προϋπόθεση ότι τα κράτη μέλη εφαρμόζουν τις ίδιες διαδικασίες είσπραξης και στα εθνικά προϊόντα και στα προϊόντα προέλευσης άλλων κρατών μελών.”, στο άρθρο 12 ότι “Η σύσταση και η λειτουργία φορολογικών αποθηκών προϋποθέτει την άδεια των αρμόδιων αρχών των κρατών μελών.”, στο άρθρο 13 ότι “Ο εγκεκριμένος αποθηκευτής υποχρεούται: α) να παρέχει ενδεχόμενη εγγύηση όσον αφορά την παραγωγή, τη μεταποίηση και την κατοχή, καθώς και υποχρεωτική εγγύηση όσον αφορά την κυκλοφορία, οι προϋποθέσεις των οποίων καθορίζονται από τις φορολογικές αρχές του κράτους μέλους στο οποίο έχει λάβει άδεια η φορολογική αποθήκη β) … γ) ... δ) .... Οι υποχρεώσεις αυτές πρέπει να τηρούν την αρχή της μη διάκρισης μεταξύ των εθνικών και των κοινοτικών συναλλαγών.”, στο άρθρο 15 ότι “1. ... η υπό καθεστώς αναστολής κυκλοφορία των προϊόντων που υπόκεινται σε ειδικό φόρο κατανάλωσης πρέπει να πραγματοποιείται μεταξύ φορολογικών αποθηκών. 2. Οι αποθηκευτές που έχουν εγκριθεί από τις αρμόδιες αρχές κράτους μέλους, σύμφωνα με τις διατάξεις του άρθρου 13, θεωρούνται εγκεκριμένοι για τις συναλλαγές και της εθνικής και της ενδοκοινοτικής κυκλοφορίας. 3. Οι κίνδυνοι της ενδοκοινοτικής κυκλοφορίας καλύπτονται με την παροχή εγγύησης εκ μέρους του εγκεκριμένου αποθηκευτή που προβαίνει στην αποστολή όπως προβλέπεται στο άρθρο 13 ή, κατά περίπτωση, εγγύησης εις ολόκληρον από τον αποστολέα και τον μεταφορέα. ... Η εγγύηση, οι λεπτομέρειες εφαρμογής της οποίας καθορίζονται από τα κράτη μέλη, πρέπει να ισχύει σε όλη την Κοινότητα. 4. Με την επιφύλαξη των διατάξεων του άρθρου 20, η ευθύνη του εγκεκριμένου αποθηκευτή ο οποίος προέβη στην αποστολή και, ενδεχομένως, του μεταφορέα αίρεται μόνον με την απόδειξη της παραλαβής των προϊόντων από τον παραλήπτη, και ιδίως με το συνοδευτικό έγγραφο που αναφέρεται στο άρθρο 18 υπό τους όρους που καθορίζονται στο άρθρο 19.”, στο άρθρο 16 ότι “1. Κατά παρέκκλιση από το άρθρο 15 παράγραφος 1, ο παραλήπτης μπορεί να είναι και επαγγελματίας χωρίς την ιδιότητα του εγκεκριμένου αποθηκευτή. Ο εν λόγω επαγγελματίας μπορεί, κατά την άσκηση του επαγγέλματός του, να παραλαμβάνει υπό καθεστώς αναστολής του φόρου, προϊόντα που υπόκεινται σε ειδικό φόρο κατανάλωσης και προέρχονται από άλλα κράτη μέλη, δεν μπορεί ωστόσο ούτε να κατέχει, ούτε να αποστέλλει αυτά τα προϊόντα υπό καθεστώς αναστολής του ειδικού φόρου κατανάλωσης. … 2. ... 3. Εάν ο επαγγελματίας που αναφέρεται στην ανωτέρω παράγραφο 1 δεν είναι εγγεγραμμένος στα μητρώα των φορολογικών αρχών του κράτους μέλους του, πρέπει να συμμορφώνονται προς τις ακόλουθες απαιτήσεις: α) να υποβάλλει, πριν από την αποστολή των εμπορευμάτων, δήλωση στις φορολογικές αρχές της χώρας προορισμού και να εγγυάται την πληρωμή των ειδικών φόρων κατανάλωσης, με την επιφύλαξη του άρθρου 15 παράγραφος 4, το οποίο καθορίζει την ευθύνη του εγκεκριμένου αποθηκευτή που προβαίνει στην αποστολή και, ενδεχομένως, του μεταφορέα· β) να καταβάλλει τους ειδικούς φόρους κατανάλωσης της χώρας προορισμού κατά την παραλαβή των εμπορευμάτων σύμφωνα με τις διαδικασίες που προβλέπονται από το κράτος μέλος προορισμού· γ) να δέχεται οποιονδήποτε έλεγχο που επιτρέπει στις υπηρεσίες του κράτους μέλους προορισμού να βεβαιώνονται για την πραγματική παραλαβή των εμπορευμάτων και την πληρωμή των οφειλόμενων ειδικών φόρων κατανάλωσης. 4. Με την επιφύλαξη των παραγράφων 2 και 3, εφαρμόζονται οι διατάξεις της παρούσας οδηγίας σχετικά με την κυκλοφορία των προϊόντων που υπόκεινται σε ειδικό φόρο κατανάλωσης και τελούν υπό καθεστώς αναστολής του φόρου”, στο άρθρο 18 ότι “1. Ανεξαρτήτως της τυχόν χρησιμοποίησης μηχανοργανωμένων διαδικασιών, κάθε προϊόν που υπόκειται σε ειδικό φόρο κατανάλωσης και κυκλοφορεί υπό καθεστώς αναστολής μεταξύ των εδαφών διαφόρων κρατών μελών, συνοδεύεται από έγγραφο που συντάσσει ο αποστολέας. Το έγγραφο αυτό μπορεί να είναι είτε διοικητικό έγγραφο είτε εμπορικό έγγραφο. Η μορφή και το περιεχόμενο του ορίζονται με τη διαδικασία του άρθρου 24 της παρούσας οδηγίας. 2. Προκειμένου να εξακριβώνεται η ταυτότητα των εμπορευμάτων και να μπορεί να γίνεται ο έλεγχός τους, πρέπει να γίνεται καταμέτρηση των δεμάτων και περιγραφή των προϊόντων μέσω του εγγράφου που αναφέρεται στην παράγραφο 1 και, ενδεχομένως, σφράγιση του χώρου από τον αποστολέα, εφόσον το δεδομένο μεταφορικό μέσο αναγνωρίζεται ως κατάλληλο για σφράγιση από το κράτος μέλος αναχώρησης, ή με σφράγιση καθενός κιβωτίου από τον αποστολέα. 3. ... 4. ... 5. ...”, στο άρθρο 19 ότι “1. Οι φορολογικές αρχές των κρατών μελών ενημερώνονται από τους ενδιαφερομένους για τα εμπορεύματα που αποστέλλονται και παραλαμβάνονται μέσω του εγγράφου που αναφέρεται στο άρθρο 18 ή με αναφορά σ' αυτό. Το έγγραφο αυτό συντάσσεται σε τέσσερα αντίτυπα: - ένα αντίτυπο για τον αποστολέα, - ένα αντίτυπο για τον παραλήπτη, - ένα αντίτυπο που πρέπει να επιστραφεί στον αποστολέα για την εκκαθάριση, - ένα αντίτυπο για τις αρμόδιες αρχές του κράτους μέλους προορισμού. Οι αρμόδιες αρχές κάθε κράτους μέλους προέλευσης μπορούν να προβλέπουν τη χρησιμοποίηση συμπληρωματικού αντιγράφου του εγγράφου που θα αποστέλλεται στις αρμόδιες αρχές του κράτους μέλους προέλευσης. Το κράτος μέλος προορισμού μπορεί να προβλέπει ότι το αντίτυπο που πρέπει να επιστραφεί στον αποστολέα για την εκκαθάριση πρέπει να έχει επικυρωθεί ή θεωρηθεί από τις δικές του αρμόδιες αρχές. Τα κράτη μέλη που εφαρμόζουν αυτή τη διάταξη πρέπει να ενημερώσουν σχετικά την Επιτροπή, η οποία εν συνεχεία πληροφορεί τα άλλα κράτη μέλη. Η διαδικασία που θα εφαρμοστεί σχετικά με το αντίτυπο που προορίζεται για τις αρμόδιες αρχές του κράτους μέλους προορισμού θα αποφασιστεί σύμφωνα με τη διαδικασία που προβλέπεται στο άρθρο 24. 2. [...]. 3. … 4. ... 5. Σε περίπτωση μη διενέργειας της εκκαθάρισης, ο αποστολέας υποχρεούται να ενημερώσει σχετικά τις φορολογικές αρχές του κράτους μέλους του εντός προθεσμίας που καθορίζεται από τις εν λόγω αρχές. […]” και στο άρθρο 20 ότι “1. Εφόσον στη διάρκεια της κυκλοφορίας, διαπραχθεί παρατυπία ή παράβαση η οποία καθιστά απαιτητό τον ειδικό φόρο κατανάλωσης, ο ειδικός φόρος κατανάλωσης οφείλεται στο κράτος μέλος όπου διαπράχθηκε η παρατυπία ή η παράβαση, και η οφειλή βαρύνει το φυσικό ή νομικό πρόσωπο που έχει εγγυηθεί την πληρωμή των ειδικών φόρων κατανάλωσης σύμφωνα με το άρθρο 15 παράγραφος 3, με την επιφύλαξη της άσκησης της ποινικής διώξεως. […]. 2. Εφόσον στη διάρκεια της κυκλοφορίας, διαπιστώνεται παράβαση ή παρατυπία χωρίς να είναι δυνατόν να προσδιοριστεί ο τόπος όπου διαπράχθηκε, θεωρείται ότι διαπράχθηκε στο κράτος μέλος όπου διαπιστώθηκε. 3. Με την επιφύλαξη του άρθρου 6 παράγραφος 2, όταν τα υποκείμενα σε ειδικό φόρο κατανάλωσης προϊόντα δεν φτάσουν στον προορισμό τους, αλλά δεν είναι δυνατόν να προσδιοριστεί ο τόπος όπου διαπράχθηκε η παρατυπία ή η παράβαση, θεωρείται ότι διαπράχθηκε στο κράτος μέλος προέλευσης, το οποίο και προβαίνει στην είσπραξη του ειδικού φόρου κατανάλωσης με τον συντελεστή που ίσχυε την ημερομηνία αποστολής των προϊόντων, … 4. Αν, πριν από την λήξη τριετούς προθεσμίας από την ημερομηνία σύνταξης του συνοδευτικού εγγράφου, συμβεί να προσδιοριστεί το κράτος μέλος όπου διαπράχθηκε πράγματι η παράβαση ή η παρατυπία, το κράτος μέλος αυτό προβαίνει στην είσπραξη του ειδικού φόρου κατανάλωσης με το συντελεστή που ίσχυε την ημερομηνία αποστολής των εμπορευμάτων. Στην περίπτωση αυτή, μόλις προσκομισθεί η απόδειξη της εν λόγω είσπραξης, επιστρέφεται ο αρχικά εισπραχθείς ειδικός φόρος κατανάλωσης”.</p>
        <p>4. Επειδή, ο ν. 2127/1993 «Εναρμόνιση προς το κοινοτικό δίκαιο του φορολογικού καθεστώτος των πετρελαιοειδών προϊόντων, αλκοόλης και αλκοολούχων ποτών και βιομηχανοποιημένων καπνών και άλλες διατάξεις» (Α΄ 48), ο οποίος ίσχυε κατά τον κρίσιμο εν προκειμένω χρόνο και, σύμφωνα και με την εισηγητική του έκθεση, εκδόθηκε προς συμμόρφωση (και) προς την Οδηγία 92/12/ΕΟΚ, ορίζει, στο άρθρο 1, ότι «Επιβάλλεται ειδικός φόρος κατανάλωσης […] στο οινόπνευμα και στα αλκοολούχα ποτά [...] και καθορίζονται τα περί παραγωγής, μεταποίησης, κατοχής, κυκλοφορίας και ελέγχου των προϊόντων αυτών, σύμφωνα με τις διατάξεις του παρόντος νόμου», στο άρθρο 2 παρ. 1 ότι « Στον ειδικό φόρο κατανάλωσης υπάγονται τα προϊόντα του άρθρου 1, τα οποία παράγονται στο εσωτερικό της χώρας, προέρχονται από άλλα κράτη μέλη ή εισάγονται στο εσωτερικό της χώρας», στο άρθρο 3 ότι «Για την εφαρμογή των διατάξεων του παρόντος νόμου νοούνται ως: α) καθεστώς αναστολής: το φορολογικό καθεστώς που εφαρμόζεται στην παραγωγή, μεταποίηση, κατοχή και κυκλοφορία των προϊόντων που τελούν υπό αναστολή καταβολής του ειδικού φόρου κατανάλωσης, β) φορολογική αποθήκη: κάθε τόπος όπου παράγονται, μεταποιούνται, κατέχονται, παραλαμβάνονται ή αποστέλλονται από τον εγκεκριμένο αποθηκευτή κατά την άσκηση του επιτηδεύματός του προϊόντα που υπόκεινται σε ειδικό φόρο κατανάλωσης και τελούν υπό καθεστώς αναστολής, γ) εγκεκριμένος αποθηκευτής: το φυσικό ή νομικό πρόσωπο που έχει λάβει άδεια από τις αρμόδιες αρχές να παράγει, να μεταποιεί, να κατέχει, να παραλαμβάνει και να αποστέλλει κατά την άσκηση του επιτηδεύματός του, προϊόντα που υπόκεινται σε ειδικό φόρο κατανάλωσης και βρίσκονται σε φορολογική αποθήκη υπό καθεστώς αναστολής, δ) [...]», στο άρθρο 4 ότι «1. Ο ειδικός φόρος κατανάλωσης καθίσταται απαιτητός κατά τη θέση των προϊόντων σε ανάλωση ή [...]. Θεωρείται ως θέση σε ανάλωση των προϊόντων που υπόκεινται σε ειδικό φόρο κατανάλωσης: α) κάθε έξοδος, ακόμα και αντικανονική, από καθεστώς αναστολής, β) [...]. 2. [...] Στην περίπτωση αντικανονικής εξόδου από καθεστώς αναστολής [...] ο ειδικός φόρος κατανάλωσης εισπράττεται με βάση τα ποσοστά ή τα ποσά που ισχύουν κατά το χρόνο διαπίστωσης των παραβάσεων αυτών.», στο άρθρο 9 ότι «Με την επιφύλαξη άλλων διατάξεων του παρόντος νόμου, η παραγωγή, η μεταποίηση και η κατοχή των προϊόντων που αναφέρονται στο άρθρο 1, γίνεται σύμφωνα με τις κείμενες διατάξεις. Όταν δεν έχει καταβληθεί ο ειδικός φόρος κατανάλωσης, τα ανωτέρω πραγματοποιούνται σε φορολογική αποθήκη.», στο άρθρο 10 ότι «1. Για τη λειτουργία των φορολογικών αποθηκών απαιτείται άδεια του Υπουργού Οικονομικών, η οποία παρέχεται με απόφασή του, χωριστά για κάθε κατηγορία προϊόντος, μετά από αίτηση του ενδιαφερομένου και εισήγηση της αρμόδιας αρχής. 2. Με απόφαση του Υπουργού Οικονομικών καθορίζονται: α) οι προϋποθέσεις με τις οποίες χορηγείται η άδεια λειτουργίας των φορολογικών αποθηκών, β) [...] ζ) οι παρεχόμενες εγγυήσεις, το είδος και το ύψος αυτών, προς διασφάλιση των οφειλόμενων κάθε φορά στο Δημόσιο αναλογούντων φόρων επί των αποθηκευόμενων προϊόντων. [...]. η) [...] 3. [...]», στο άρθρο 11 ότι «1. Για το χαρακτηρισμό προσώπου ως αποθηκευτή απαιτείται άδεια του Υπουργού Οικονομικών, η οποία παρέχεται με απόφασή του, μετά από εισήγηση της αρμόδιας αρχής. 2. [...]. 3. Για την εφαρμογή των διατάξεων του παρόντος νόμου ο εγκεκριμένος αποθηκευτής: α) υποχρεούται: [...] -να παρέχει εγγύηση προς το Δημόσιο για τη διασφάλιση των συμφερόντων του, […] β) επέχει ευθύνη έναντι του Δημοσίου για τους φόρους που αναλογούν στα προϊόντα, γ) [...]», στο άρθρο 57 ότι «1. Το Δημόσιο διατηρεί αμείωτα τα δικαιώματα αυτού κατά παντός υποχρέου για την καταβολή των φόρων και των φόρων που δεν εισπράχθηκαν ή που βεβαιώθηκαν ή εισπράχθηκαν ελλιπώς. 2. … 3. … 4. … 5. Οι φόροι που δεν εισπράχθηκαν ή βεβαιώθηκαν και εισπράχθηκαν ελλιπώς, παραγράφονται εντός τριετίας από την ημερομηνία βεβαίωσης του αρχικού ποσού, η εφόσον δεν έλαβε χώρα βεβαίωση, από την ημερομηνία γένεσης του απαιτητού της οφειλής. 6. ...», στο άρθρο 61 ότι “1. Με την επιφύλαξη των άρθρων 2 παράγραφος 2, 15 παράγραφος 1, 62, 63 παράγραφος 2 και 65 παράγραφος 2, η ενδοκοινοτική κυκλοφορία υπό καθεστώς αναστολής των προϊόντων, που υπόκεινται σε ειδικό φόρο κατανάλωσης, πραγματοποιείται μεταξύ φορολογικών αποθηκών. [...] 2. Οι κίνδυνοι της ενδοκοινοτικής κυκλοφορίας καλύπτονται με την παροχή εγγύησης από τον εγκεκριμένο αποθηκευτή, ο οποίος προβαίνει στην αποστολή ή κατά περίπτωση, με παροχή εγγύησης αλληλεγγύως και σε ολόκληρο από τον αποστολέα και το μεταφορέα ή μόνο από το μεταφορέα ή τον ιδιοκτήτη των προϊόντων. Πέρα των παρεχομένων ανωτέρω εγγυήσεων, όπου κρίνεται σκόπιμο, απαιτείται η παροχή εγγύησης και από τον παραλήπτη. ... Η παρεχόμενη εγγύηση για την αποστολή των προϊόντων από το εσωτερικό της χώρας σε άλλο κράτος - μέλος μπορεί να είναι χρηματική, τραπεζική, ασφαλιστήριο συμβόλαιο, εμπράγματη ασφάλεια ή αξιόχρεη επιστολή τρίτου προσώπου, ισχύει σε όλα τα κράτη - μέλη και η ευθύνη του εγγυητή λήγει με την απόδειξη της παραλαβής των προϊόντων από τον παραλήπτη. 3. Με την επιφύλαξη των διατάξεων του άρθρου 67, η ευθύνη των προσώπων της παραγράφου 2 του παρόντος λήγει μόνο με την απόδειξη της παραλαβής των προϊόντων από τον παραλήπτη, που γίνεται με την προσκόμιση του θεωρημένου αντιτύπου του συνοδευτικού εγγράφου που προβλέπεται από τα άρθρα 64 και επόμενα. 4. ... 7. ...”, στο άρθρο 62 ότι “1. Κατά παρέκκλιση από την παράγραφο 1 του προηγούμενου άρθρου, ο παραλήπτης δύναται να είναι και επιτηδευματίας χωρίς την ιδιότητα του εγκεκριμένου αποθηκευτή. Ο επιτηδευματίας αυτός μπορεί κατά την άσκηση του επιτηδεύματός του να παραλαμβάνει υπό καθεστώς αναστολής του φόρου προϊόντα προερχόμενα από άλλα κράτη μέλη, δεν μπορεί όμως να κατέχει ή να αποστέλλει τα προϊόντα αυτά υπό καθεστώς αναστολής του ειδικού φόρου κατανάλωσης. 2. Ο επιτηδευματίας της προηγούμενης παραγράφου δύναται να ζητήσει, πριν από την παραλαβή των προϊόντων, να εγγραφεί στα μητρώα της αρμόδιας αρχής. Οι όροι και οι προϋποθέσεις εγγραφής καθορίζονται με απόφαση του Υπουργού Οικονομικών. Ο επιτηδευματίας αυτός υποχρεούται: α) να παρέχει εγγύηση προς το Δημόσιο για τη διασφάλιση των συμφερόντων του, η οποία να καλύπτει το ποσό των αναλογούντων φόρων, β) … γ) ..., δ) ..., ε) να καταβάλλει τους αναλογούντες φόρους κατά την παραλαβή των προϊόντων, σύμφωνα με τις κείμενες διατάξεις. 3. Αν ο επιτηδευματίας της παραγράφου 1 δεν είναι εγγεγραμμένος στα μητρώα της αρμόδιας αρχής, υποχρεούται: α) να υποβάλλει σχετική δήλωση στην αρμόδια αρχή, και να παρέχει εγγύηση προς το Δημόσιο για τη διασφάλιση των συμφερόντων του, η οποία να καλύπτει το ποσό των αναλογούντων φόρων πριν από την αποστολή των προϊόντων, β) να καταβάλλει τους ειδικούς φόρους κατανάλωσης κατά την παραλαβή των προϊόντων, γ) ...”, στο άρθρο 64 ότι “1. Ανεξάρτητα από τη χρησιμοποίηση μηχανοργανωμένων διαδικασιών, κάθε αποστολή ή παραλαβή των προϊόντων που αναφέρονται στο άρθρο 1 του παρόντος νόμου και κυκλοφορούν υπό καθεστώς αναστολής του φόρου μεταξύ των εδαφών των κρατών μελών, ... συνοδεύονται από διοικητικό ή εμπορικό έγγραφο που συντάσσει ο αποστολέας, … 2. … 3. Στις περιπτώσεις που ο παραλήπτης δεν είναι εγκεκριμένος αποθηκευτής ή εγγεγραμμένος επιτηδευματίας ..., το έγγραφο που αναφέρεται στην παράγραφο 1 πρέπει να συνοδεύεται από έγγραφη δήλωση βεβαίωση πληρωμής του ειδικού φόρου κατανάλωσης στο κράτος μέλος προορισμού ή της τήρησης όλων των διατυπώσεων που εξασφαλίζουν την είσπραξη των ειδικών φόρων κατανάλωσης. Στη δήλωση αυτήν αναφέρεται: α) η διεύθυνση της αρμόδιας αρχής του κράτους μέλους προορισμού, β) ο αριθμός και η ημερομηνία του διπλοτύπου καταβολής του φόρου ή η αποδοχή της εγγύησης καταβολής από την παραπάνω αρχή. 4. … 5. ...”, και στο άρθρο 67 παρ. 5 ότι «Η με οποιονδήποτε τρόπο διαφυγή ή απόπειρα διαφυγής της καταβολής των οφειλομένων φόρων και λοιπών επιβαρύνσεων καθώς και η μη τήρηση των διατυπώσεων που προβλέπονται από το νόμο, με σκοπό τη μη καταβολή των ως άνω φόρων και λοιπών επιβαρύνσεων χαρακτηρίζονται ως λαθρεμπορία κατά τις διατάξεις των άρθρων 89 και επόμενα του ν. 1165/1918 περί τελωνειακού κώδικα και επισύρουν το υπό αυτών προβλεπόμενο πολλαπλούν τέλος και αν ακόμη κριθεί αρμοδίως ότι δεν συντρέχουν τα στοιχεία αξιοποίνου λαθρεμπορίας.».</p>
        <p>5. Επειδή, εν προκειμένω, όπως δέχεται η αναιρεσιβαλλόμενη απόφαση, η αναιρεσίβλητη εταιρία εδρεύει στην Ιταλία και έχει ως αντικείμενο εργασιών, μεταξύ άλλων, την εμπορία αιθυλικής αλκοόλης διαθέτοντας ειδική άδεια εγκεκριμένου αποθηκευτή. Με την 22Α/2001/19-1-2005 πράξη της Διευθύντριας του Β’ Τελωνείου Οινοπνευματωδών και Καπνικών Πειραιώς, στην οποία βεβαιώνεται ότι δεν κατέστη δυνατή η είσπραξη από τους υπευθύνους της κάτωθι περιγραφόμενης λαθρεμπορικής παράβασης των σχετικών δασμοφορολογικών επιβαρύνσεων, καταλογίσθηκε σε βάρος της αναιρεσίβλητης εταιρίας, λόγω της ιδιότητάς της ως εγκεκριμένης αποθηκεύτριας, ο ειδικός φόρος κατανάλωσης, ύψους 3.516.079,94 ευρώ, ο οποίος αναλογεί στις ποσότητες αιθυλικής αλκοόλης (401.490,63 λίτρα) που απεστάλησαν κατά το χρονικό διάστημα από 12-1 έως 17-11-1995 προς τις εδρεύουσες στην Ελλάδα εταιρίες με την επωνυμία «IMEKO», «COSMO S.R.L.» και «SILCOMP HELLAS», με τα μνημονευόμενα στην πράξη αυτή έντεκα (11) συνοδευτικά διοικητικά έγγραφα (Σ.Δ.Ε.), χωρίς, όμως, οι ποσότητες αυτές ουδέποτε να φθάσουν στον τόπο προορισμού τους (Κόρινθο). Συγκεκριμένα, όπως προέκυψε μετά από έλεγχο του Σ.Δ.Ο.Ε. (σχετική η από 7.4.2000 πορισματική αναφορά), στο πλαίσιο αμοιβαίας διοικητικής συνδρομής μεταξύ των αρχών Ελλάδας και Ιταλίας, προκειμένου να επαληθευθεί η αποστολή μεγάλης ποσότητας αιθυλικής αλκοόλης στις ανωτέρω τρεις ελληνικές εταιρίες, αυτές δεν βρέθηκαν καταχωρημένες στα μητρώα της Η/Λ Τράπεζας δεδομένων (SEED), δεν διέθεταν γραφεία ή άλλες εγκαταστάσεις στις αναφερόμενες στα Σ.Δ.Ε. διευθύνσεις, ούτε άδειες λειτουργίας φορολογικών αποθηκών, τα δε ανωτέρω Σ.Δ.Ε. δεν είχαν προσκομισθεί στο Τελωνείο Κορίνθου, ενώ τα αντίτυπα αυτών, τα οποία είχαν επιστραφεί στην προμηθεύτρια εταιρία στην Ιταλία, προκειμένου να γίνει η εξόφληση, έφεραν πλαστή σφραγίδα του Τελωνείου Κορίνθου και υπογραφή ανύπαρκτου υπαλλήλου. Ακόμη, διαπιστώθηκε ότι ο Α.Φ.Μ. που αναγράφεται ότι ανήκει στην εταιρία «IMEKO» ανήκει σε άλλο (φυσικό) πρόσωπο, όπως, επίσης, και ο Α.Φ.Μ. της εταιρίας «SILCOMP HELLAS» ανήκει στο νόμιμο εκπρόσωπο αυτής, χημικό, αγνώστου διαμονής, η δε εταιρία «COSMO S.R.L.», με αντικείμενο εργασιών αντιπροσωπείες - εισαγωγές, που έκανε έναρξη εργασιών την 27-8-1993, έχει από 5ετίας μεταφερθεί σε άγνωστη διεύθυνση. Η μεταφορά των προϊόντων από την Ιταλία στην Ελλάδα, σύμφωνα με τις σχετικές βεβαιώσεις πάνω στα Σ.Δ.Ε. από το τελωνείο αποστολής, φέρεται ότι έγινε με φορτηγά που ανήκαν στη μεταφορική εταιρία «KALLITRANS IME E.Π.E.», με οδηγούς αυτής και της εταιρίας «ΑΛΦΑ ΚΑΛΛΙΤΡΑΝΣ Α.Ε.». Σε βάρος του νομίμου εκπροσώπου των μεταφορικών εταιριών, των νομίμων εκπροσώπων των παραληπτριών εταιριών και των οδηγών των φορτηγών εκδόθηκε η υπ’ αριθ. 22/17-12-2001 πράξη του Διευθυντή του ίδιου Τελωνείου, με την οποία αυτοί χαρακτηρίσθηκαν ως συνυπαίτιοι τέλεσης λαθρεμπορικής παράβασης και επιβλήθηκαν σε βάρος τους κατ’ επιμερισμό πολλαπλά τέλη, συνολικού ύψους 7.627.557.815 δρχ (συν Τ.Χ. και Ο.Γ.Α. 2,4% ύψους 183.061.388 δρχ), ήτοι ανερχόμενα στο πενταπλάσιο των διαφυγόντων φόρων. Συγχρόνως, κηρύχθηκαν αστικώς συνυπεύθυνες για την καταβολή του συνόλου των επιβληθέντων πολλαπλών τελών και φορολογικών επιβαρύνσεων όλες οι προαναφερόμενες εταιρίες. Με την ίδια πράξη καταλογίσθηκαν οι διαφυγόντες φόροι, συνολικού ύψους 1.525.511.563 δρχ., σε βάρος των νομίμων εκπροσώπων των παραληπτριών εταιριών, επίσης επιμεριζόμενοι αναλόγως της ευθύνης εκάστου. Με την προσφυγή της κατά της ένδικης καταλογιστικής πράξης η αναιρεσίβλητη πρέβαλε, μεταξύ άλλων, ότι το δικαίωμα της Τελωνειακής Αρχής προς είσπραξη του ένδικου φόρου έχει υποπέσει στην τριετή αποσβεστική προθεσμία του άρθρου 86 παρ. 5 του ν. 2362/1995, άλλως του άρθρου 57 παρ. 5 του ν. 2127/1993, εφόσον από το έτος 1995, οπότε πραγματοποιήθηκε η αποστολή των επίδικων ποσοτήτων αιθυλικής αλκοόλης στην Ελλάδα με τα προαναφερόμενα συνοδευτικά παραστατικά και εξήλθαν αντικανονικώς από το καθεστώς αναστολής του ε.φ.κ., μέχρι την έκδοση αρχικώς της υπ’ αριθ. 22/17-12-2001 καταλογιστικής πράξης σε βάρος των πρωτοφειλετών και ακολούθως της προσβαλλόμενης καταλογιστικής πράξης σε βάρος της είχε παρέλθει η ως άνω οριζόμενη τριετής προθεσμία. Ως προς τον λόγο αυτόν το Δημόσιο, με την έκθεση των απόψεών του προς το δικάσαν διοικητικό εφετείο, προέβαλε ότι το δικαίωμα προς είσπραξη του επίδικου φόρου δεν έχει παραγραφεί, καθόσον εφαρμοστέα εν προκειμένω είναι η διάταξη της παρ. 3 περ. θ’ του άρθρου 86 του ν. 2362/1995, σύμφωνα με την οποία, όταν η χρηματική απαίτηση του Δημοσίου απορρέει από κατάπτωση εγγύησης τρίτου, η προθεσμία παραγραφής είναι εικοσαετής και αρχίζει από τη λήξη του οικονομικού έτους εντός του οποίου έγινε η εν στενή εννοία βεβαίωση αυτής. Ενόψει αυτού, το Δημόσιο υποστήριξε ότι, λαμβανομένου υπόψη ότι εν προκειμένω πρόκειται για ειδικότερη αξίωση λόγω ευθύνης από εγγύηση τεθείσα εκ του νόμου προς διασφάλιση των συμφερόντων των κρατών μελών και η παρατυπία έλαβε χώρα το έτος 1995, κατά το χρόνο έκδοσης της προσβαλλόμενης πράξης δεν είχε παρέλθει η ανωτέρω εικοσαετία. Το δικάσαν διοικητικό εφετείο, αφού δέχθηκε ότι με την Οδηγία 92/12/ΕΟΚ καθιερώνεται αυξημένη έναντι του Ελληνικού Δημοσίου ευθύνη της αναιρεσίβλητης εταιρίας, ως εγκεκριμένης αποθηκεύτριας, για την καταβολή του επίδικου φόρου, ο οποίος αντιστοιχεί στις ποσότητες οινοπνεύματος, οι οποίες διακινήθηκαν από τη φορολογική αποθήκη αυτής υπό καθεστώς αναστολής καταβολής του ε.φ.κ. και εξήλθαν από το εν λόγω καθεστώς αντικανονικά, η ευθύνη δε αυτή είναι αυτοτελής και ισότιμη έναντι της ευθύνης των λοιπών βαρυνόμενων με τον φόρο προσώπων και αφού έλαβε, περαιτέρω, υπόψη ότι από τη διαπίστωση από τις αρμόδιες ελληνικές αρχές της παράτυπης διακίνησης των επίδικων ποσοτήτων (τον Απρίλιο του 2000), οπότε ο ε.φ.κ., ο οποίος αντιστοιχεί σ’ αυτές κατέστη απαιτητός και εισπράξιμος με βάση το άρθρο 6 της Οδηγίας (βλ. άρθρο 4 παρ. 2 εδαφ. β’ του ν. 2127/1993), έως την έκδοση της προσβαλλόμενης καταλογιστικής πράξης σε βάρος της αναιρεσίβλητης με την ανωτέρω ιδιότητα (19-1-2005) είχε παρέλθει η οριζόμενη από τις διατάξεις των άρθρων 86 παρ. 5 του ν. 2362/1995 και 57 παρ. 5 του ν. 2127/1993 τριετία, έκρινε ότι η αξίωση του Δημοσίου προς είσπραξη του φόρου αυτού έχει παραγραφεί και για το λόγο αυτό ακύρωσε την ένδικη καταλογιστική πράξη. Εξάλλου, το δικάσαν διοικητικό εφετείο, αφού έλαβε υπόψη του ότι από κανένα στοιχείο του φακέλου δεν προκύπτει ότι η αναιρεσίβλητη εταιρία είχε εγγυηθεί την πληρωμή του ε.φ.κ. σε περίπτωση παράτυπης κυκλοφορίας των αποσταλέντων στην Ελλάδα προϊόντων, η δε αξίωση του Δημοσίου δεν απορρέει από την κατάπτωση εγγύησης για τη διασφάλιση των συμφερόντων του με την έννοια που ορίζει η διάταξη του άρθρου 11 παρ. 3α του ν. 2127/1993 (χρηματική, τραπεζική, ασφαλιστήριο συμβόλαιο, κ.ά.) ώστε να ισχύσει η εικοσαετής παραγραφή της παρ. 3 περ. θ’ του άρθρου 86 του ν. 2362/1995, απέρριψε τον ισχυρισμό του Δημοσίου περί (παρεπόμενης) ευθύνης της αναιρεσίβλητης από εγγύηση ως ερειδόμενο σε εσφαλμένη προϋπόθεση.</p>
        <p>6. Επειδή, με την κρινόμενη αίτηση το Δημόσιο προβάλλει ότι η ως άνω κρίση της αναιρεσιβαλλόμενης απόφασης είναι μη νόμιμη. Ειδικότερα, προβάλλει ότι η προβλεπόμενη στις διατάξεις των άρθρων 13 περ. α, 15 παρ. 3 και 20 παρ. 1 της Οδηγίας 92/12/ΕΟΚ και 11 παρ. 3 του ν. 2127/1993 ευθύνη του εγκεκριμένου αποθηκευτή για καταβολή των οφειλόμενων φόρων είναι αντικειμενική και αποτελεί μορφή εγγυητικής εκ του νόμου ευθύνης, τεθείσα προς εξασφάλιση των δικαιωμάτων του Δημοσίου και την πρόληψη της φοροδιαφυγής, η οποία συντελείται κατά την αντικανονική έξοδο των προϊόντων που διακινούνται υπό καθεστώς αναστολής καταβολής του ε.φ.κ., με εντεύθεν συνέπεια η συναφής αξίωση του Δημοσίου κατά του εγκεκριμένου αποθηκευτή για την καταβολή του οφειλόμενου ε.φ.κ., ως ειδικότερη αξίωση, λόγω ευθύνης από εγγύηση, να υπόκειται στην προβλεπόμενη στο άρθρο 86 παρ. 3 περ. θ του ν. 2362/1995 20ετή παραγραφή, αποκλειομένης της εφαρμογής των διατάξεων των άρθρων 86 παρ. 5 του ν. 2362/1995 και 57 παρ. 5 του ν. 2127/1993. Προς θεμελίωση του παραδεκτού του λόγου αυτού αναιρέσεως, κατά το άρθρο 53 παρ. 3 του π.δ. 18/1989, όπως ισχύει, προβάλλεται, μεταξύ άλλων, ότι δεν υφίσταται νομολογία επί του ζητήματος του είδους της εγγυητικής ευθύνης του εγκεκριμένου αποθηκευτή – αποστολέα προϊόντων υποκείμενων σε ε.φ.κ. και τελούντων σε καθεστώς αναστολής καταβολής αυτού και εντεύθεν του χρόνου παραγραφής της συναφούς αξίωσης του Δημοσίου κατά του εγκεκριμένου αποθηκευτή για την καταβολή του οφειλόμενου φόρου, σε περίπτωση αντικανονικής εξόδου των προϊόντων από το καθεστώς αναστολής καταβολής του φόρου. Λαμβανομένου υπόψη ότι, κατά το χρόνο ασκήσεως της κρινομένης αιτήσεως, πράγματι, δεν υφίστατο νομολογία του Συμβουλίου της Επικρατείας για το ανωτέρω ζήτημα, ο προς θεμελίωση του παραδεκτού του ανωτέρω λόγου προβαλλόμενος ισχυρισμός είναι βάσιμος, ο δε λόγος αυτός προβάλλεται παραδεκτώς και είναι περαιτέρω εξεταστέος.</p>
        <p>7. Επειδή, προκειμένου να διασφαλισθεί η εγκαθίδρυση και λειτουργία της εσωτερικής αγοράς, σκοπός της Οδηγίας 92/12/ΕΟΚ (στο εξής Οδηγία) είναι η θέσπιση ορισμένων κανόνων όσον αφορά την κατοχή, την κυκλοφορία και τους ελέγχους των προϊόντων που υπόκεινται σε ειδικό φόρο κατανάλωσης (στο εξής ε.φ.κ.), μεταξύ άλλων και του οινοπνεύματος, ιδίως δε να διασφαλισθεί ότι ο ε.φ.κ. καθίσταται απαιτητός υπό τις ίδιες προϋποθέσεις σε όλα τα κράτη μέλη, αποτρέποντας τον κίνδυνο διπλής φορολογίας στις σχέσεις μεταξύ των κρατών μελών (αποφάσεις ΔΕΕ της 5-3-2015, C-175/14, Ralph Prankl, σκ. 20, της 5-4-1999, C-325/99, G. Van de Water, σκ. 39). Από την όλη, εξάλλου, οικονομία της Oδηγίας, και ιδίως από τα άρθρα 13, 15 (παρ. 2, 3 και 4), καθώς και το άρθρο 20 (παρ. 1 και 2), προκύπτει ότι ο νομοθέτης αναγνώρισε κεντρικό ρόλο στον εγκεκριμένο αποθηκευτή (αποστολέα ή παραλήπτη) στο πλαίσιο της διαδικασίας διακινήσεως των προϊόντων που υπόκεινται σε ε.φ.κ. και τίθενται υπό καθεστώς αναστολής καταβολής αυτού, λαμβανομένου υπόψη και του ότι η κυκλοφορία των εν λόγω προϊόντων, σύμφωνα με την παρ. 1 του άρθρου 15 της Οδηγίας, κατ’ αρχήν “πρέπει να πραγματοποιείται μεταξύ φορολογικών αποθηκών”, ενώ, πάντως, προβλέπονται και εξαιρέσεις σε σχέση με το πρόσωπο που μπορεί να παραλάβει τέτοια προϊόντα, το οποίο μπορεί απλώς να είναι επιτηδευματίας εγγεγραμμένος ή μη σε μητρώα της αρμόδιας αρχής (βλ. άρθρο 16 της Οδηγίας). Με τις διατάξεις αυτές θεσπίζεται καθεστώς βάσει του οποίου ο εγκεκριμένος αποθηκευτής ευθύνεται για όλους τους κινδύνους διαφυγής του φόρου που ενέχει η κυκλοφορία προϊόντων, τα οποία υπόκεινται σε ε.φ.κ. υπό καθεστώς αναστολής, και, κατά συνέπεια, ορίζεται ως υπόχρεος για την καταβολή του ε.φ.κ. σε περίπτωση που σημειωθεί, κατά την κυκλοφορία, παρατυπία ή παράβαση, η οποία καθιστά τον εν λόγω φόρο απαιτητό. Η ευθύνη δε αυτή είναι αντικειμενική, υπό την έννοια ότι δεν στηρίζεται στο αποδεδειγμένο ή τεκμαιρόμενο πταίσμα του αποθηκευτή, αλλά στη συμμετοχή του σε μια οικονομική δραστηριότητα (αποφάσεις ΔΕΕ της 24ης Φεβρουαρίου 2021, C-95/19, Agenzia delle Dogane κατά Silcompa SpA, σκέψη 52, της 2ας Ιουνίου 2016, C-81/16 Καπνοβιομηχανία Καρέλια AΕ, ΣτΕ 2330/2016, βλ. και ΣτΕ 2382-2454/2004). Εξάλλου, κατά την πρόδηλη έννοια των διατάξεων της ως άνω Οδηγίας [βλ. ιδίως άρθρα 15 παρ. 3 εδάφιο γ΄, κατά το οποίο «η εγγύηση … πρέπει να ισχύει σε όλη την Κοινότητα», 13 τελευταίο εδάφιο, κατά το οποίο οι υποχρεώσεις του εγκεκριμένου αποθηκευτή «πρέπει να τηρούν την αρχή της μη διάκρισης μεταξύ των εθνικών και των κοινοτικών συναλλαγών» και 20 παρ. 1, κατά το οποίο «… η οφειλή βαρύνει το φυσικό ή νομικό πρόσωπο που έχει εγγυηθεί την πληρωμή των ειδικών φόρων κατανάλωσης ...»], στην περίπτωση που διαπράττεται παράβαση ή παρατυπία κατά την ενδοκοινοτική κυκλοφορία προϊόντων υποκειμένων σε ειδικό φόρο κατανάλωσης με βάση την Οδηγία, ο δε φόρος, η καταβολή του οποίου έχει ανασταλεί, καθίσταται, με βάση τις διατάξεις του άρθρου 20 της εν λόγω Οδηγίας, απαιτητός σε κράτος μέλος διαφορετικό από εκείνο στο οποίο ο εγκεκριμένος αποθηκευτής – αποστολέας είναι εγκατεστημένος και δραστηριοποιείται, οι αρχές του κράτους μέλους, στο οποίο διαπράχθηκε ή διαπιστώθηκε η παράβαση και στο οποίο οφείλεται ο φόρος, είναι αρμόδιες για τον καταλογισμό του σε βάρος του εγκεκριμένου αποθηκευτή – αποστολέα, είναι δε αδιάφορο από την εξεταζόμενη άποψη το γεγονός ότι ο τελευταίος δεν έχει την εγκατάστασή του στο έδαφος του εν λόγω κράτους μέλους, ούτε έχει παράσχει την εγγύησή του στις αρχές του κράτους αυτού. Τούτο δε διότι η εγγύηση παρέχεται για την κάλυψη του κινδύνου της μη καταβολής του οφειλομένου ειδικού φόρου κατανάλωσης κατά την ενδοκοινοτική κυκλοφορία των υποκειμένων στο φόρο προϊόντων, δηλαδή και για την περίπτωση που τα προϊόντα αποστέλλονται σε άλλο κράτος μέλος, διαφορετικό από εκείνο στο οποίο είναι εγκατεστημένος ο χορηγήσας την εγγύηση εγκεκριμένος αποθηκευτής, ο οποίος υπέχει κύρια και όχι επικουρική ευθύνη για την καταβολή του φόρου έναντι του κράτους αυτού. Ενόψει δε της πρόδηλης αυτής έννοιας των διατάξεων της οδηγίας 92/12/ΕΟΚ, και οι διατάξεις του ν. 2127/1993 (βλ. άρθρα 61 παρ. 2 και 67 παρ. 1), με τον οποίο ενσωματώθηκε στην εθνική έννομη τάξη η εν λόγω Οδηγία και ο οποίος διέπει την προκειμένη υπόθεση, έχουν την έννοια ότι οι ελληνικές τελωνειακές αρχές είναι αρμόδιες να καταλογίσουν σε εγκεκριμένο αποθηκευτή, εγκατεστημένο σε άλλο κράτος μέλος, τον ειδικό φόρο κατανάλωσης που οφείλεται για προϊόντα υποκείμενα σε αυτόν και η καταβολή του οποίου είχε ανασταλεί, σε περίπτωση που η παράβαση ή παρατυπία κατά την κυκλοφορία των εν λόγω προϊόντων (και η θέση αυτών σε ανάλωση χωρίς την καταβολή του φόρου) είτε διαπραχθεί στην Ελλάδα είτε, όταν δεν είναι δυνατόν να προσδιορισθεί ο τόπος όπου πράγματι διαπράχθηκε, διαπιστωθεί στην Ελλάδα.</p>
        <p>8. Επειδή, ενόψει του ότι, κατά τα εκτεθέντα στην προηγούμενη σκέψη, η ευθύνη του εγκεκριμένου αποθηκευτή δεν είναι, κατά την πρόδηλη έννοια των διατάξεων της Οδηγίας 92/12/ΕΟΚ, επικουρική, απαίτηση του Ελληνικού Δημοσίου κατά εγκεκριμένου αποθηκευτή, εγκατεστημένου σε άλλο κράτος μέλος, για ειδικό φόρο κατανάλωσης οφειλόμενο για προϊόντα που απέστειλε ο εν λόγω αποθηκευτής παραγράφεται σύμφωνα με τα οριζόμενα στις διατάξεις του εσωτερικού δικαίου, οι οποίες εφαρμόζονται για τον παραλήπτη των εν λόγω προϊόντων. Επομένως, από τον συνδυασμό των διατάξεων των άρθρων 57 παρ. 5 και 67 παρ. 5 του ν. 2127/1993, σε περίπτωση που κατά την ενδοκοινοτική κυκλοφορία των προϊόντων υποκειμένων σε ειδικό φόρο κατανάλωσης διαπραχθεί παράβαση συνιστώσα το αδίκημα της λαθρεμπορίας, δεν ισχύει η προβλεπόμενη στην πρώτη από τις ανωτέρω διατάξεις τριετής παραγραφή, ούτε η τριετής παραγραφή που προβλέπεται στο άρθρο 86 παρ. 5 εδ. α΄ του Κώδικα Δημοσίου Λογιστικού (ν. 2362/1995, Α΄ 247) για απαιτήσεις του Δημοσίου γενικώς εκ δασμών, φόρων, τελών και λοιπών δικαιωμάτων, αλλά η θεσπιζόμενη για το αδίκημα της λαθρεμπορίας παραγραφή, η οποία είναι, σύμφωνα με το άρθρο 99 παρ. 4 του Τελωνειακού Κώδικα (ν. 1165/1918, Α΄73), όπως το δεύτερο εδάφιο της εν λόγω παραγράφου αντικαταστάθηκε με το άρθρο 25 παρ. 1 του ν. 2198/1994 (Α΄ 43), επταετής (πρβλ. ΣτΕ 540, 2713/2017). Ενόψει των ανωτέρω, το δικάσαν διοικητικό εφετείο ορθώς μεν, κατ’ αποτέλεσμα και ανεξαρτήτως αιτιολογίας, η οποία δεν είναι νόμιμη [εφόσον ο εγκεκριμένος εγγυητής, που είναι εγκατεστημένος σε άλλο κράτος μέλος, είναι κύριος οφειλέτης, κατά τα προεκτεθέντα], δέχθηκε ότι δεν έχει εν προκειμένω εφαρμογή η διάταξη του άρθρου 86 παρ. 3 περ. θ του Κώδικα Δημοσίου Λογιστικού (ν. 2362/1995, Α΄ 247), σύμφωνα με την οποία χρηματική απαίτηση του Δημοσίου που «απορρέει από κατάπτωση εγγυήσεων τρίτων, παραγράφεται μετά εικοσαετία από τη λήξη του οικονομικού έτους μέσα στο οποίο έγινε η εν στενή εννοία βεβαίωση αυτής», η κρίση του, όμως, ότι η αξίωση του Δημοσίου προς καταλογισμό του επιμάχου ειδικού φόρου κατανάλωσης εις βάρος της αναιρεσίβλητης, που είχε άδεια εγκεκριμένου αποθηκευτή στην Ιταλία, είχε υποπέσει σε παραγραφή, και ειδικότερα στην προβλεπόμενη από τις διατάξεις των άρθρων 86 παρ. 5 του ν. 2362/1995 και 57 παρ. 5 του ν. 2127/1993 τριετή παραγραφή, δεν είναι νόμιμη. Συνεπώς, εφόσον, όπως ανελέγκτως δέχεται η αναιρεσιβαλλόμενη απόφαση, η διαπίστωση της αντικανονικής εξόδου των προϊόντων από το καθεστώς αναστολής καταβολής του επιμάχου φόρου έγινε τον Απρίλιο του 2000 και η ένδικη καταλογιστική πράξη εκδόθηκε τον Ιανουάριο του 2005, δηλαδή εντός της προθεσμίας παραγραφής, η κρινόμενη αίτηση, με την οποία τίθεται το νομικό ζήτημα της προθεσμίας παραγραφής της ένδικης αξιώσεως του Δημοσίου, πρέπει να γίνει δεκτή, κατά τα βασίμως προβαλλόμενα, και η προσβαλλόμενη απόφαση πρέπει να αναιρεθεί, η δε υπόθεση, η οποία χρειάζεται διευκρίνηση, κατά το πραγματικό της μέρος, πρέπει να παραπεμφθεί στο εκδόν την εν λόγω απόφαση δικαστήριο για νέα κρίση.</p>
        <p>Δ ι ά τ α ύ τ α</p>
        <p>Δέχεται την αίτηση.</p>
        <p>Αναιρεί την 733/2016 απόφαση του Διοικητικού Εφετείου Πειραιώς, στο οποίο και παραπέμπει την υπόθεση κατά τα εκτεθέντα στο σκεπτικό.</p>
        <p>Επιβάλλει στην αναιρεσίβλητη εταιρία τη δικαστική δαπάνη του Δημοσίου, η οποία ανέρχεται σε εννιακόσια είκοσι (920) ευρώ.</p>
        <p>Η διάσκεψη έγινε στην Αθήνα στις 25 Νοεμβρίου 2019 και στις 25 Ιουνίου 2021</p>
        <p>Η Πρόεδρος του Β΄ ΤμήματοςΗ Γραμματέας</p>
        <p>Ειρήνη Σάρπ Αναστασία Ζυγουρίτσα</p>
        <p>και η απόφαση δημοσιεύθηκε σε δημόσια συνεδρίαση της 30ής Δεκεμβρίου 2022.</p>
        <p>Ο Προεδρεύων ΑντιπρόεδροςΗ Γραμματέας του Β´ Τμήματος</p>
        <p>Κωνσταντίνος ΚουσούληςΑναστασία Ζυγουρίτσα</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, με την κρινόμενη αίτηση, για την άσκηση της οποίας δεν απαιτείται η καταβολή παραβόλου, ζητείται η αναίρεση της <ref href="/akn/gr/judgment/AppelateCourtPiraeus/2016/733/!main">733/2016 αποφάσεως του Διοικητικού Εφετείου Πειραιώς</ref>, με την οποία κατόπιν αποδοχής προσφυγής της αναιρεσίβλητης εταιρίας ακυρώθηκε η 22Α/2000/19.1.2005 πράξη της Διευθύντριας του πρώην Β’ Τελωνείου Οινοπνευματωδών και Καπνικών Πειραιώς, με την οποία είχε καταλογιστεί σε βάρος της ειδικός φόρος κατανάλωσης (ε.φ.κ.), ύψους 3.516.079,94 ευρώ, λόγω της ιδιότητάς της ως εγκεκριμένης αποθηκεύτριας και αποστολέως από την Ιταλία στην Ελλάδα ποσότητας άνυδρης αιθυλικής αλκοόλης και της αντικανονικής εξόδου του προϊόντος αυτού από το καθεστώς αναστολής του ε.φ.κ.</p>
          </item>
          <item eId="motivation_list_1__item_2">
            <num>2.</num>
            <p>Επειδή, η <ref href="/akn/gr/act/presidentialDecree/1989/18/!main#art_53__par_3">παράγραφος 3 του άρθρου 53 του π.δ. 18/1989</ref> (A΄ 8), όπως αυτή αντικαταστάθηκε με το <ref href="/akn/gr/act/law/2010/3900/!main#art_12__par_1">άρθρο 12 παρ. 1 του ν. 3900/2010</ref> (Α΄ 213) και, περαιτέρω, με το <ref href="/akn/gr/act/law/2016/4446/!main#art_15__par_2">άρθρο 15 παρ. 2 του ν. 4446/2016</ref> (Α΄ 240/22.12.2016), ορίζει, στο εδάφιο α΄, ότι «Η αίτηση αναιρέσεως επιτρέπεται μόνον όταν προβάλλεται από τον διάδικο με συγκεκριμένους ισχυρισμούς που περιέχονται στο εισαγωγικό δικόγραφο ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. […]» (η ως άνω διάταξη τέθηκε με την <ref href="/akn/gr/act/law/2010/3900/!main#art_12__par_1">παράγραφο 1 του άρθρου 12 του ν. 3900/2010</ref> και επαναλήφθηκε με την <ref href="/akn/gr/act/law/2016/4446/!main#art_15__par_2">παράγραφο 2 του άρθρου 15 του ν. 4446/2016</ref>). Επιπλέον, σύμφωνα με την <ref href="/akn/gr/act/presidentialDecree/1989/18/!main#art_53__par_4">παράγραφο 4 του άρθρου 53 του π.δ. 18/1989</ref>, όπως αυτή αντικαταστάθηκε με το <ref href="/akn/gr/act/law/2010/3900/!main#art_12__par_1">άρθρο 12 παρ. 1 του ν. 3900/2010</ref>, «Δεν επιτρέπεται η άσκηση αίτησης αναιρέσεως όταν το ποσό της διαφοράς που άγεται ενώπιον του Συμβουλίου της Επικρατείας είναι κατώτερο από σαράντα χιλιάδες ευρώ [...]». Κατά την έννοια των ως άνω διατάξεων, προκειμένου να κριθεί παραδεκτή αίτηση αναιρέσεως, απαιτείται η συνδρομή των προϋποθέσεων και των δύο ως άνω παραγράφων (βλ. <ref href="/akn/gr/judgment/COS/2012/1873/!main">ΣτΕ 1873/2012</ref> 7μ. κ.ά.). Η επίκληση δε της ελλείψεως νομολογίας ή της αντιθέσεως σε νομολογία, ως προϋπόθεση του παραδεκτού της αιτήσεως αναιρέσεως, δεν νοείται αναφορικά με ζητήματα αιτιολογίας, εκτιμήσεως των αποδείξεων ή εσφαλμένης υπαγωγής στον εφαρμοστέο κανόνα δικαίου, συνδεόμενα με το πραγματικό της κρινομένης υποθέσεως, αλλά πρέπει να αφορά αποκλειστικά σε ζητήματα, τα οποία, αναγόμενα στην ερμηνεία διατάξεως νόμου ή γενικής αρχής, δύνανται να έχουν γενικότερη σημασία, ανεξαρτήτως εάν αυτή η ερμηνεία διατυπώνεται στη μείζονα ή στην ελάσσονα πρόταση του δικανικού συλλογισμού της αναιρεσιβαλλομένης αποφάσεως (ΣτΕ <ref href="/akn/gr/judgment/COS/2019/1068/!main">1068/2019</ref>, <ref href="/akn/gr/judgment/COS/2018/1727/!main">1727/2018</ref>, <ref href="/akn/gr/judgment/COS/2017/3178/!main">3178/2017</ref>, <ref href="/akn/gr/judgment/COS/2017/2345/!main">2345/2017</ref>, <ref href="/akn/gr/judgment/COS/2017/1779/!main">1779/2017</ref>, <ref href="/akn/gr/judgment/COS/2017/724/!main">724/2017</ref>, <ref href="/akn/gr/judgment/COS/2015/2138/!main">2138/2015</ref>, <ref href="/akn/gr/judgment/COS/2013/3008/!main">3008-</ref><ref href="/akn/gr/judgment/COS/2013/3012/!main">3012/2013</ref> κ.ά.).</p>
          </item>
          <item eId="motivation_list_1__item_3">
            <num>3.</num>
            <p>Επειδή, η <ref href="/akn/eu/act/directive/1992/12/!main">Οδηγία 92/12/ΕΟΚ</ref> του Συμβουλίου, της 25ης Φεβρουαρίου 1992, “σχετικά με το γενικό καθεστώς, την κατοχή, την κυκλοφορία και τους ελέγχους των προϊόντων που υπόκεινται σε ειδικούς φόρους κατανάλωσης” (ΕΕ L 76/23.3.1992, σελ. 1), όπως ίσχυε κατά τον κρίσιμο εν προκειμένω χρόνο (η Οδηγία αυτή καταργήθηκε στο μεταξύ με το <ref href="/akn/eu/act/directive/2008/118/!main#art_47__par_1">άρθρο 47 παρ. 1 της Οδηγίας 2008/118</ref>/ΕΚ, ΕΕ L 9/14.1.2009, η οποία την αντικατέστησε), ορίζει, στο άρθρο 1 παρ. 1 ότι “ Η παρούσα οδηγία καθορίζει το καθεστώς των προϊόντων που υπόκεινται σε ειδικούς φόρους κατανάλωσης και άλλους έμμεσους φόρους που επιβάλλονται άμεσα ή έμμεσα στην κατανάλωση προϊόντων, εκτός του ΦΠΑ και των φόρων που επιβάλλονται από την Ευρωπαϊκή Κοινότητα”, στο άρθρο 3 παρ. 1 ότι “ Η παρούσα οδηγία εφαρμόζεται, σε κοινοτικό επίπεδο, στα ακόλουθα προϊόντα όπως ορίζονται στις σχετικές οδηγίες: … το οινόπνευμα και τα αλκοολούχα ποτά, ....”, στο άρθρο 4 ότι “Κατά την έννοια της παρούσας οδηγίας, νοείται ως: α) εγκεκριμένος αποθηκευτής: το φυσικό ή νομικό πρόσωπο που έχει λάβει άδεια από τις αρμόδιες αρχές ενός κράτους μέλους να παράγει, να μεταποιεί, να κατέχει, να παραλαμβάνει και να αποστέλλει κατά την άσκηση του επαγγέλματός του, προϊόντα που υπόκεινται σε ειδικό φόρο κατανάλωσης και τελούν υπό αναστολή επιβολής των φόρων αυτών εφόσον βρίσκονται σε φορολογική αποθήκη β) φορολογική αποθήκη: κάθε τόπος όπου παράγονται, μεταποιούνται, κατέχονται, παραλαμβάνονται, ή αποστέλλονται από τον εγκεκριμένο αποθηκευτή κατά την άσκηση του επαγγέλματός του, υπό αναστολή της επιβολής των ειδικών φόρων κατανάλωσης, εμπορεύματα που υπόκεινται σε ειδικό φόρο κατανάλωσης υπό ορισμένους όρους που καθορίζονται από τις αρμόδιες αρχές του κράτους μέλους όπου βρίσκεται η εν λόγω αποθήκη γ) καθεστώς αναστολής: φορολογικό καθεστώς που εφαρμόζεται στην παραγωγή, μεταποίηση, κατοχή και κυκλοφορία των προϊόντων που τελούν υπό αναστολή της επιβολής ειδικών φόρων κατανάλωσης […]”, στο άρθρο 5 παρ. 1 ότι “1. Τα προϊόντα που αναφέρονται στο άρθρο 3 παράγραφος 1 υπόκεινται σε ειδικό φόρο κατανάλωσης κατά την παραγωγή τους στο έδαφος της Κοινότητας […] ή κατά την εισαγωγή τους στο έδαφος αυτό. […]”, στο άρθρο 6 ότι “1. Ο ειδικός φόρος κατανάλωσης καθίσταται απαιτητός κατά τη θέση των προϊόντων σε ανάλωση .... Θεωρείται ως θέση σε ανάλωση προϊόντων που υπόκεινται σε ειδικό φόρο κατανάλωσης: α) κάθε έξοδος, ακόμη και αντικανονική, από καθεστώς αναστολής […]. 2. […] Ο ειδικός φόρος κατανάλωσης εισπράττεται σύμφωνα με τον τρόπο που θεσπίζει κάθε κράτος μέλος, με την προϋπόθεση ότι τα κράτη μέλη εφαρμόζουν τις ίδιες διαδικασίες είσπραξης και στα εθνικά προϊόντα και στα προϊόντα προέλευσης άλλων κρατών μελών.”, στο άρθρο 12 ότι “Η σύσταση και η λειτουργία φορολογικών αποθηκών προϋποθέτει την άδεια των αρμόδιων αρχών των κρατών μελών.”, στο άρθρο 13 ότι “Ο εγκεκριμένος αποθηκευτής υποχρεούται: α) να παρέχει ενδεχόμενη εγγύηση όσον αφορά την παραγωγή, τη μεταποίηση και την κατοχή, καθώς και υποχρεωτική εγγύηση όσον αφορά την κυκλοφορία, οι προϋποθέσεις των οποίων καθορίζονται από τις φορολογικές αρχές του κράτους μέλους στο οποίο έχει λάβει άδεια η φορολογική αποθήκη β) … γ) ... δ) .... Οι υποχρεώσεις αυτές πρέπει να τηρούν την αρχή της μη διάκρισης μεταξύ των εθνικών και των κοινοτικών συναλλαγών.”, στο άρθρο 15 ότι “1. ... η υπό καθεστώς αναστολής κυκλοφορία των προϊόντων που υπόκεινται σε ειδικό φόρο κατανάλωσης πρέπει να πραγματοποιείται μεταξύ φορολογικών αποθηκών. 2. Οι αποθηκευτές που έχουν εγκριθεί από τις αρμόδιες αρχές κράτους μέλους, σύμφωνα με τις διατάξεις του άρθρου 13, θεωρούνται εγκεκριμένοι για τις συναλλαγές και της εθνικής και της ενδοκοινοτικής κυκλοφορίας. 3. Οι κίνδυνοι της ενδοκοινοτικής κυκλοφορίας καλύπτονται με την παροχή εγγύησης εκ μέρους του εγκεκριμένου αποθηκευτή που προβαίνει στην αποστολή όπως προβλέπεται στο άρθρο 13 ή, κατά περίπτωση, εγγύησης εις ολόκληρον από τον αποστολέα και τον μεταφορέα. ... Η εγγύηση, οι λεπτομέρειες εφαρμογής της οποίας καθορίζονται από τα κράτη μέλη, πρέπει να ισχύει σε όλη την Κοινότητα. 4. Με την επιφύλαξη των διατάξεων του άρθρου 20, η ευθύνη του εγκεκριμένου αποθηκευτή ο οποίος προέβη στην αποστολή και, ενδεχομένως, του μεταφορέα αίρεται μόνον με την απόδειξη της παραλαβής των προϊόντων από τον παραλήπτη, και ιδίως με το συνοδευτικό έγγραφο που αναφέρεται στο άρθρο 18 υπό τους όρους που καθορίζονται στο άρθρο 19.”, στο άρθρο 16 ότι “1. Κατά παρέκκλιση από το άρθρο 15 παράγραφος 1, ο παραλήπτης μπορεί να είναι και επαγγελματίας χωρίς την ιδιότητα του εγκεκριμένου αποθηκευτή. Ο εν λόγω επαγγελματίας μπορεί, κατά την άσκηση του επαγγέλματός του, να παραλαμβάνει υπό καθεστώς αναστολής του φόρου, προϊόντα που υπόκεινται σε ειδικό φόρο κατανάλωσης και προέρχονται από άλλα κράτη μέλη, δεν μπορεί ωστόσο ούτε να κατέχει, ούτε να αποστέλλει αυτά τα προϊόντα υπό καθεστώς αναστολής του ειδικού φόρου κατανάλωσης. … 2. ... 3. Εάν ο επαγγελματίας που αναφέρεται στην ανωτέρω παράγραφο 1 δεν είναι εγγεγραμμένος στα μητρώα των φορολογικών αρχών του κράτους μέλους του, πρέπει να συμμορφώνονται προς τις ακόλουθες απαιτήσεις: α) να υποβάλλει, πριν από την αποστολή των εμπορευμάτων, δήλωση στις φορολογικές αρχές της χώρας προορισμού και να εγγυάται την πληρωμή των ειδικών φόρων κατανάλωσης, με την επιφύλαξη του άρθρου 15 παράγραφος 4, το οποίο καθορίζει την ευθύνη του εγκεκριμένου αποθηκευτή που προβαίνει στην αποστολή και, ενδεχομένως, του μεταφορέα· β) να καταβάλλει τους ειδικούς φόρους κατανάλωσης της χώρας προορισμού κατά την παραλαβή των εμπορευμάτων σύμφωνα με τις διαδικασίες που προβλέπονται από το κράτος μέλος προορισμού· γ) να δέχεται οποιονδήποτε έλεγχο που επιτρέπει στις υπηρεσίες του κράτους μέλους προορισμού να βεβαιώνονται για την πραγματική παραλαβή των εμπορευμάτων και την πληρωμή των οφειλόμενων ειδικών φόρων κατανάλωσης. 4. Με την επιφύλαξη των παραγράφων 2 και 3, εφαρμόζονται οι διατάξεις της παρούσας οδηγίας σχετικά με την κυκλοφορία των προϊόντων που υπόκεινται σε ειδικό φόρο κατανάλωσης και τελούν υπό καθεστώς αναστολής του φόρου”, στο άρθρο 18 ότι “1. Ανεξαρτήτως της τυχόν χρησιμοποίησης μηχανοργανωμένων διαδικασιών, κάθε προϊόν που υπόκειται σε ειδικό φόρο κατανάλωσης και κυκλοφορεί υπό καθεστώς αναστολής μεταξύ των εδαφών διαφόρων κρατών μελών, συνοδεύεται από έγγραφο που συντάσσει ο αποστολέας. Το έγγραφο αυτό μπορεί να είναι είτε διοικητικό έγγραφο είτε εμπορικό έγγραφο. Η μορφή και το περιεχόμενο του ορίζονται με τη διαδικασία του άρθρου 24 της παρούσας οδηγίας. 2. Προκειμένου να εξακριβώνεται η ταυτότητα των εμπορευμάτων και να μπορεί να γίνεται ο έλεγχός τους, πρέπει να γίνεται καταμέτρηση των δεμάτων και περιγραφή των προϊόντων μέσω του εγγράφου που αναφέρεται στην παράγραφο 1 και, ενδεχομένως, σφράγιση του χώρου από τον αποστολέα, εφόσον το δεδομένο μεταφορικό μέσο αναγνωρίζεται ως κατάλληλο για σφράγιση από το κράτος μέλος αναχώρησης, ή με σφράγιση καθενός κιβωτίου από τον αποστολέα. 3. ... 4. ... 5. ...”, στο άρθρο 19 ότι “1. Οι φορολογικές αρχές των κρατών μελών ενημερώνονται από τους ενδιαφερομένους για τα εμπορεύματα που αποστέλλονται και παραλαμβάνονται μέσω του εγγράφου που αναφέρεται στο άρθρο 18 ή με αναφορά σ' αυτό. Το έγγραφο αυτό συντάσσεται σε τέσσερα αντίτυπα: - ένα αντίτυπο για τον αποστολέα, - ένα αντίτυπο για τον παραλήπτη, - ένα αντίτυπο που πρέπει να επιστραφεί στον αποστολέα για την εκκαθάριση, - ένα αντίτυπο για τις αρμόδιες αρχές του κράτους μέλους προορισμού. Οι αρμόδιες αρχές κάθε κράτους μέλους προέλευσης μπορούν να προβλέπουν τη χρησιμοποίηση συμπληρωματικού αντιγράφου του εγγράφου που θα αποστέλλεται στις αρμόδιες αρχές του κράτους μέλους προέλευσης. Το κράτος μέλος προορισμού μπορεί να προβλέπει ότι το αντίτυπο που πρέπει να επιστραφεί στον αποστολέα για την εκκαθάριση πρέπει να έχει επικυρωθεί ή θεωρηθεί από τις δικές του αρμόδιες αρχές. Τα κράτη μέλη που εφαρμόζουν αυτή τη διάταξη πρέπει να ενημερώσουν σχετικά την Επιτροπή, η οποία εν συνεχεία πληροφορεί τα άλλα κράτη μέλη. Η διαδικασία που θα εφαρμοστεί σχετικά με το αντίτυπο που προορίζεται για τις αρμόδιες αρχές του κράτους μέλους προορισμού θα αποφασιστεί σύμφωνα με τη διαδικασία που προβλέπεται στο άρθρο 24. 2. [...]. 3. … 4. ... 5. Σε περίπτωση μη διενέργειας της εκκαθάρισης, ο αποστολέας υποχρεούται να ενημερώσει σχετικά τις φορολογικές αρχές του κράτους μέλους του εντός προθεσμίας που καθορίζεται από τις εν λόγω αρχές. […]” και στο άρθρο 20 ότι “1. Εφόσον στη διάρκεια της κυκλοφορίας, διαπραχθεί παρατυπία ή παράβαση η οποία καθιστά απαιτητό τον ειδικό φόρο κατανάλωσης, ο ειδικός φόρος κατανάλωσης οφείλεται στο κράτος μέλος όπου διαπράχθηκε η παρατυπία ή η παράβαση, και η οφειλή βαρύνει το φυσικό ή νομικό πρόσωπο που έχει εγγυηθεί την πληρωμή των ειδικών φόρων κατανάλωσης σύμφωνα με το άρθρο 15 παράγραφος 3, με την επιφύλαξη της άσκησης της ποινικής διώξεως. […]. 2. Εφόσον στη διάρκεια της κυκλοφορίας, διαπιστώνεται παράβαση ή παρατυπία χωρίς να είναι δυνατόν να προσδιοριστεί ο τόπος όπου διαπράχθηκε, θεωρείται ότι διαπράχθηκε στο κράτος μέλος όπου διαπιστώθηκε. 3. Με την επιφύλαξη του άρθρου 6 παράγραφος 2, όταν τα υποκείμενα σε ειδικό φόρο κατανάλωσης προϊόντα δεν φτάσουν στον προορισμό τους, αλλά δεν είναι δυνατόν να προσδιοριστεί ο τόπος όπου διαπράχθηκε η παρατυπία ή η παράβαση, θεωρείται ότι διαπράχθηκε στο κράτος μέλος προέλευσης, το οποίο και προβαίνει στην είσπραξη του ειδικού φόρου κατανάλωσης με τον συντελεστή που ίσχυε την ημερομηνία αποστολής των προϊόντων, … 4. Αν, πριν από την λήξη τριετούς προθεσμίας από την ημερομηνία σύνταξης του συνοδευτικού εγγράφου, συμβεί να προσδιοριστεί το κράτος μέλος όπου διαπράχθηκε πράγματι η παράβαση ή η παρατυπία, το κράτος μέλος αυτό προβαίνει στην είσπραξη του ειδικού φόρου κατανάλωσης με το συντελεστή που ίσχυε την ημερομηνία αποστολής των εμπορευμάτων. Στην περίπτωση αυτή, μόλις προσκομισθεί η απόδειξη της εν λόγω είσπραξης, επιστρέφεται ο αρχικά εισπραχθείς ειδικός φόρος κατανάλωσης”.</p>
          </item>
          <item eId="motivation_list_1__item_4">
            <num>4.</num>
            <p>Επειδή, ο <ref href="/akn/gr/act/law/1993/2127/!main">ν. 2127/1993</ref> «Εναρμόνιση προς το κοινοτικό δίκαιο του φορολογικού καθεστώτος των πετρελαιοειδών προϊόντων, αλκοόλης και αλκοολούχων ποτών και βιομηχανοποιημένων καπνών και άλλες διατάξεις» (Α΄ 48), ο οποίος ίσχυε κατά τον κρίσιμο εν προκειμένω χρόνο και, σύμφωνα και με την εισηγητική του έκθεση, εκδόθηκε προς συμμόρφωση (και) προς την <ref href="/akn/eu/act/directive/1992/12/!main">Οδηγία 92/12/ΕΟΚ</ref>, ορίζει, στο άρθρο 1, ότι «Επιβάλλεται ειδικός φόρος κατανάλωσης […] στο οινόπνευμα και στα αλκοολούχα ποτά [...] και καθορίζονται τα περί παραγωγής, μεταποίησης, κατοχής, κυκλοφορίας και ελέγχου των προϊόντων αυτών, σύμφωνα με τις διατάξεις του παρόντος νόμου», στο άρθρο 2 παρ. 1 ότι « Στον ειδικό φόρο κατανάλωσης υπάγονται τα προϊόντα του άρθρου 1, τα οποία παράγονται στο εσωτερικό της χώρας, προέρχονται από άλλα κράτη μέλη ή εισάγονται στο εσωτερικό της χώρας», στο άρθρο 3 ότι «Για την εφαρμογή των διατάξεων του παρόντος νόμου νοούνται ως: α) καθεστώς αναστολής: το φορολογικό καθεστώς που εφαρμόζεται στην παραγωγή, μεταποίηση, κατοχή και κυκλοφορία των προϊόντων που τελούν υπό αναστολή καταβολής του ειδικού φόρου κατανάλωσης, β) φορολογική αποθήκη: κάθε τόπος όπου παράγονται, μεταποιούνται, κατέχονται, παραλαμβάνονται ή αποστέλλονται από τον εγκεκριμένο αποθηκευτή κατά την άσκηση του επιτηδεύματός του προϊόντα που υπόκεινται σε ειδικό φόρο κατανάλωσης και τελούν υπό καθεστώς αναστολής, γ) εγκεκριμένος αποθηκευτής: το φυσικό ή νομικό πρόσωπο που έχει λάβει άδεια από τις αρμόδιες αρχές να παράγει, να μεταποιεί, να κατέχει, να παραλαμβάνει και να αποστέλλει κατά την άσκηση του επιτηδεύματός του, προϊόντα που υπόκεινται σε ειδικό φόρο κατανάλωσης και βρίσκονται σε φορολογική αποθήκη υπό καθεστώς αναστολής, δ) [...]», στο άρθρο 4 ότι «1. Ο ειδικός φόρος κατανάλωσης καθίσταται απαιτητός κατά τη θέση των προϊόντων σε ανάλωση ή [...]. Θεωρείται ως θέση σε ανάλωση των προϊόντων που υπόκεινται σε ειδικό φόρο κατανάλωσης: α) κάθε έξοδος, ακόμα και αντικανονική, από καθεστώς αναστολής, β) [...]. 2. [...] Στην περίπτωση αντικανονικής εξόδου από καθεστώς αναστολής [...] ο ειδικός φόρος κατανάλωσης εισπράττεται με βάση τα ποσοστά ή τα ποσά που ισχύουν κατά το χρόνο διαπίστωσης των παραβάσεων αυτών.», στο άρθρο 9 ότι «Με την επιφύλαξη άλλων διατάξεων του παρόντος νόμου, η παραγωγή, η μεταποίηση και η κατοχή των προϊόντων που αναφέρονται στο άρθρο 1, γίνεται σύμφωνα με τις κείμενες διατάξεις. Όταν δεν έχει καταβληθεί ο ειδικός φόρος κατανάλωσης, τα ανωτέρω πραγματοποιούνται σε φορολογική αποθήκη.», στο άρθρο 10 ότι «1. Για τη λειτουργία των φορολογικών αποθηκών απαιτείται άδεια του Υπουργού Οικονομικών, η οποία παρέχεται με απόφασή του, χωριστά για κάθε κατηγορία προϊόντος, μετά από αίτηση του ενδιαφερομένου και εισήγηση της αρμόδιας αρχής. 2. Με απόφαση του Υπουργού Οικονομικών καθορίζονται: α) οι προϋποθέσεις με τις οποίες χορηγείται η άδεια λειτουργίας των φορολογικών αποθηκών, β) [...] ζ) οι παρεχόμενες εγγυήσεις, το είδος και το ύψος αυτών, προς διασφάλιση των οφειλόμενων κάθε φορά στο Δημόσιο αναλογούντων φόρων επί των αποθηκευόμενων προϊόντων. [...]. η) [...] 3. [...]», στο άρθρο 11 ότι «1. Για το χαρακτηρισμό προσώπου ως αποθηκευτή απαιτείται άδεια του Υπουργού Οικονομικών, η οποία παρέχεται με απόφασή του, μετά από εισήγηση της αρμόδιας αρχής. 2. [...]. 3. Για την εφαρμογή των διατάξεων του παρόντος νόμου ο εγκεκριμένος αποθηκευτής: α) υποχρεούται: [...] -να παρέχει εγγύηση προς το Δημόσιο για τη διασφάλιση των συμφερόντων του, […] β) επέχει ευθύνη έναντι του Δημοσίου για τους φόρους που αναλογούν στα προϊόντα, γ) [...]», στο άρθρο 57 ότι «1. Το Δημόσιο διατηρεί αμείωτα τα δικαιώματα αυτού κατά παντός υποχρέου για την καταβολή των φόρων και των φόρων που δεν εισπράχθηκαν ή που βεβαιώθηκαν ή εισπράχθηκαν ελλιπώς. 2. … 3. … 4. … 5. Οι φόροι που δεν εισπράχθηκαν ή βεβαιώθηκαν και εισπράχθηκαν ελλιπώς, παραγράφονται εντός τριετίας από την ημερομηνία βεβαίωσης του αρχικού ποσού, η εφόσον δεν έλαβε χώρα βεβαίωση, από την ημερομηνία γένεσης του απαιτητού της οφειλής. 6. ...», στο άρθρο 61 ότι “1. Με την επιφύλαξη των άρθρων 2 παράγραφος 2, 15 παράγραφος 1, 62, 63 παράγραφος 2 και 65 παράγραφος 2, η ενδοκοινοτική κυκλοφορία υπό καθεστώς αναστολής των προϊόντων, που υπόκεινται σε ειδικό φόρο κατανάλωσης, πραγματοποιείται μεταξύ φορολογικών αποθηκών. [...] 2. Οι κίνδυνοι της ενδοκοινοτικής κυκλοφορίας καλύπτονται με την παροχή εγγύησης από τον εγκεκριμένο αποθηκευτή, ο οποίος προβαίνει στην αποστολή ή κατά περίπτωση, με παροχή εγγύησης αλληλεγγύως και σε ολόκληρο από τον αποστολέα και το μεταφορέα ή μόνο από το μεταφορέα ή τον ιδιοκτήτη των προϊόντων. Πέρα των παρεχομένων ανωτέρω εγγυήσεων, όπου κρίνεται σκόπιμο, απαιτείται η παροχή εγγύησης και από τον παραλήπτη. ... Η παρεχόμενη εγγύηση για την αποστολή των προϊόντων από το εσωτερικό της χώρας σε άλλο κράτος - μέλος μπορεί να είναι χρηματική, τραπεζική, ασφαλιστήριο συμβόλαιο, εμπράγματη ασφάλεια ή αξιόχρεη επιστολή τρίτου προσώπου, ισχύει σε όλα τα κράτη - μέλη και η ευθύνη του εγγυητή λήγει με την απόδειξη της παραλαβής των προϊόντων από τον παραλήπτη. 3. Με την επιφύλαξη των διατάξεων του άρθρου 67, η ευθύνη των προσώπων της παραγράφου 2 του παρόντος λήγει μόνο με την απόδειξη της παραλαβής των προϊόντων από τον παραλήπτη, που γίνεται με την προσκόμιση του θεωρημένου αντιτύπου του συνοδευτικού εγγράφου που προβλέπεται από τα άρθρα 64 και επόμενα. 4. ... 7. ...”, στο άρθρο 62 ότι “1. Κατά παρέκκλιση από την παράγραφο 1 του προηγούμενου άρθρου, ο παραλήπτης δύναται να είναι και επιτηδευματίας χωρίς την ιδιότητα του εγκεκριμένου αποθηκευτή. Ο επιτηδευματίας αυτός μπορεί κατά την άσκηση του επιτηδεύματός του να παραλαμβάνει υπό καθεστώς αναστολής του φόρου προϊόντα προερχόμενα από άλλα κράτη μέλη, δεν μπορεί όμως να κατέχει ή να αποστέλλει τα προϊόντα αυτά υπό καθεστώς αναστολής του ειδικού φόρου κατανάλωσης. 2. Ο επιτηδευματίας της προηγούμενης παραγράφου δύναται να ζητήσει, πριν από την παραλαβή των προϊόντων, να εγγραφεί στα μητρώα της αρμόδιας αρχής. Οι όροι και οι προϋποθέσεις εγγραφής καθορίζονται με απόφαση του Υπουργού Οικονομικών. Ο επιτηδευματίας αυτός υποχρεούται: α) να παρέχει εγγύηση προς το Δημόσιο για τη διασφάλιση των συμφερόντων του, η οποία να καλύπτει το ποσό των αναλογούντων φόρων, β) … γ) ..., δ) ..., ε) να καταβάλλει τους αναλογούντες φόρους κατά την παραλαβή των προϊόντων, σύμφωνα με τις κείμενες διατάξεις. 3. Αν ο επιτηδευματίας της παραγράφου 1 δεν είναι εγγεγραμμένος στα μητρώα της αρμόδιας αρχής, υποχρεούται: α) να υποβάλλει σχετική δήλωση στην αρμόδια αρχή, και να παρέχει εγγύηση προς το Δημόσιο για τη διασφάλιση των συμφερόντων του, η οποία να καλύπτει το ποσό των αναλογούντων φόρων πριν από την αποστολή των προϊόντων, β) να καταβάλλει τους ειδικούς φόρους κατανάλωσης κατά την παραλαβή των προϊόντων, γ) ...”, στο άρθρο 64 ότι “1. Ανεξάρτητα από τη χρησιμοποίηση μηχανοργανωμένων διαδικασιών, κάθε αποστολή ή παραλαβή των προϊόντων που αναφέρονται στο άρθρο 1 του παρόντος νόμου και κυκλοφορούν υπό καθεστώς αναστολής του φόρου μεταξύ των εδαφών των κρατών μελών, ... συνοδεύονται από διοικητικό ή εμπορικό έγγραφο που συντάσσει ο αποστολέας, … 2. … 3. Στις περιπτώσεις που ο παραλήπτης δεν είναι εγκεκριμένος αποθηκευτής ή εγγεγραμμένος επιτηδευματίας ..., το έγγραφο που αναφέρεται στην παράγραφο 1 πρέπει να συνοδεύεται από έγγραφη δήλωση βεβαίωση πληρωμής του ειδικού φόρου κατανάλωσης στο κράτος μέλος προορισμού ή της τήρησης όλων των διατυπώσεων που εξασφαλίζουν την είσπραξη των ειδικών φόρων κατανάλωσης. Στη δήλωση αυτήν αναφέρεται: α) η διεύθυνση της αρμόδιας αρχής του κράτους μέλους προορισμού, β) ο αριθμός και η ημερομηνία του διπλοτύπου καταβολής του φόρου ή η αποδοχή της εγγύησης καταβολής από την παραπάνω αρχή. 4. … 5. ...”, και στο άρθρο 67 παρ. 5 ότι «Η με οποιονδήποτε τρόπο διαφυγή ή απόπειρα διαφυγής της καταβολής των οφειλομένων φόρων και λοιπών επιβαρύνσεων καθώς και η μη τήρηση των διατυπώσεων που προβλέπονται από το νόμο, με σκοπό τη μη καταβολή των ως άνω φόρων και λοιπών επιβαρύνσεων χαρακτηρίζονται ως λαθρεμπορία κατά τις διατάξεις των άρθρων 89 και επόμενα του <ref href="/akn/gr/act/law/1918/1165/!main">ν. 1165/1918</ref> περί τελωνειακού κώδικα και επισύρουν το υπό αυτών προβλεπόμενο πολλαπλούν τέλος και αν ακόμη κριθεί αρμοδίως ότι δεν συντρέχουν τα στοιχεία αξιοποίνου λαθρεμπορίας.».</p>
          </item>
          <item eId="motivation_list_1__item_5">
            <num>5.</num>
            <p>Επειδή, εν προκειμένω, όπως δέχεται η αναιρεσιβαλλόμενη απόφαση, η αναιρεσίβλητη εταιρία εδρεύει στην Ιταλία και έχει ως αντικείμενο εργασιών, μεταξύ άλλων, την εμπορία αιθυλικής αλκοόλης διαθέτοντας ειδική άδεια εγκεκριμένου αποθηκευτή. Με την 22Α/2001/19-1-2005 πράξη της Διευθύντριας του Β’ Τελωνείου Οινοπνευματωδών και Καπνικών Πειραιώς, στην οποία βεβαιώνεται ότι δεν κατέστη δυνατή η είσπραξη από τους υπευθύνους της κάτωθι περιγραφόμενης λαθρεμπορικής παράβασης των σχετικών δασμοφορολογικών επιβαρύνσεων, καταλογίσθηκε σε βάρος της αναιρεσίβλητης εταιρίας, λόγω της ιδιότητάς της ως εγκεκριμένης αποθηκεύτριας, ο ειδικός φόρος κατανάλωσης, ύψους 3.516.079,94 ευρώ, ο οποίος αναλογεί στις ποσότητες αιθυλικής αλκοόλης (401.490,63 λίτρα) που απεστάλησαν κατά το χρονικό διάστημα από 12-1 έως 17-11-1995 προς τις εδρεύουσες στην Ελλάδα εταιρίες με την επωνυμία «IMEKO», «COSMO S.R.L.» και «SILCOMP HELLAS», με τα μνημονευόμενα στην πράξη αυτή έντεκα (11) συνοδευτικά διοικητικά έγγραφα (Σ.Δ.Ε.), χωρίς, όμως, οι ποσότητες αυτές ουδέποτε να φθάσουν στον τόπο προορισμού τους (Κόρινθο). Συγκεκριμένα, όπως προέκυψε μετά από έλεγχο του Σ.Δ.Ο.Ε. (σχετική η από 7.4.2000 πορισματική αναφορά), στο πλαίσιο αμοιβαίας διοικητικής συνδρομής μεταξύ των αρχών Ελλάδας και Ιταλίας, προκειμένου να επαληθευθεί η αποστολή μεγάλης ποσότητας αιθυλικής αλκοόλης στις ανωτέρω τρεις ελληνικές εταιρίες, αυτές δεν βρέθηκαν καταχωρημένες στα μητρώα της Η/Λ Τράπεζας δεδομένων (SEED), δεν διέθεταν γραφεία ή άλλες εγκαταστάσεις στις αναφερόμενες στα Σ.Δ.Ε. διευθύνσεις, ούτε άδειες λειτουργίας φορολογικών αποθηκών, τα δε ανωτέρω Σ.Δ.Ε. δεν είχαν προσκομισθεί στο Τελωνείο Κορίνθου, ενώ τα αντίτυπα αυτών, τα οποία είχαν επιστραφεί στην προμηθεύτρια εταιρία στην Ιταλία, προκειμένου να γίνει η εξόφληση, έφεραν πλαστή σφραγίδα του Τελωνείου Κορίνθου και υπογραφή ανύπαρκτου υπαλλήλου. Ακόμη, διαπιστώθηκε ότι ο Α.Φ.Μ. που αναγράφεται ότι ανήκει στην εταιρία «IMEKO» ανήκει σε άλλο (φυσικό) πρόσωπο, όπως, επίσης, και ο Α.Φ.Μ. της εταιρίας «SILCOMP HELLAS» ανήκει στο νόμιμο εκπρόσωπο αυτής, χημικό, αγνώστου διαμονής, η δε εταιρία «COSMO S.R.L.», με αντικείμενο εργασιών αντιπροσωπείες - εισαγωγές, που έκανε έναρξη εργασιών την 27-8-1993, έχει από 5ετίας μεταφερθεί σε άγνωστη διεύθυνση. Η μεταφορά των προϊόντων από την Ιταλία στην Ελλάδα, σύμφωνα με τις σχετικές βεβαιώσεις πάνω στα Σ.Δ.Ε. από το τελωνείο αποστολής, φέρεται ότι έγινε με φορτηγά που ανήκαν στη μεταφορική εταιρία «KALLITRANS IME E.Π.E.», με οδηγούς αυτής και της εταιρίας «ΑΛΦΑ ΚΑΛΛΙΤΡΑΝΣ Α.Ε.». Σε βάρος του νομίμου εκπροσώπου των μεταφορικών εταιριών, των νομίμων εκπροσώπων των παραληπτριών εταιριών και των οδηγών των φορτηγών εκδόθηκε η υπ’ αριθ. 22/17-12-2001 πράξη του Διευθυντή του ίδιου Τελωνείου, με την οποία αυτοί χαρακτηρίσθηκαν ως συνυπαίτιοι τέλεσης λαθρεμπορικής παράβασης και επιβλήθηκαν σε βάρος τους κατ’ επιμερισμό πολλαπλά τέλη, συνολικού ύψους 7.627.557.815 δρχ (συν Τ.Χ. και Ο.Γ.Α. 2,4% ύψους 183.061.388 δρχ), ήτοι ανερχόμενα στο πενταπλάσιο των διαφυγόντων φόρων. Συγχρόνως, κηρύχθηκαν αστικώς συνυπεύθυνες για την καταβολή του συνόλου των επιβληθέντων πολλαπλών τελών και φορολογικών επιβαρύνσεων όλες οι προαναφερόμενες εταιρίες. Με την ίδια πράξη καταλογίσθηκαν οι διαφυγόντες φόροι, συνολικού ύψους 1.525.511.563 δρχ., σε βάρος των νομίμων εκπροσώπων των παραληπτριών εταιριών, επίσης επιμεριζόμενοι αναλόγως της ευθύνης εκάστου. Με την προσφυγή της κατά της ένδικης καταλογιστικής πράξης η αναιρεσίβλητη πρέβαλε, μεταξύ άλλων, ότι το δικαίωμα της Τελωνειακής Αρχής προς είσπραξη του ένδικου φόρου έχει υποπέσει στην τριετή αποσβεστική προθεσμία του <ref href="/akn/gr/act/law/1995/2362/!main#art_86__par_5">άρθρου 86 παρ. 5 του ν. 2362/1995</ref>, άλλως του <ref href="/akn/gr/act/law/1993/2127/!main#art_57__par_5">άρθρου 57 παρ. 5 του ν. 2127/1993</ref>, εφόσον από το έτος 1995, οπότε πραγματοποιήθηκε η αποστολή των επίδικων ποσοτήτων αιθυλικής αλκοόλης στην Ελλάδα με τα προαναφερόμενα συνοδευτικά παραστατικά και εξήλθαν αντικανονικώς από το καθεστώς αναστολής του ε.φ.κ., μέχρι την έκδοση αρχικώς της υπ’ αριθ. 22/17-12-2001 καταλογιστικής πράξης σε βάρος των πρωτοφειλετών και ακολούθως της προσβαλλόμενης καταλογιστικής πράξης σε βάρος της είχε παρέλθει η ως άνω οριζόμενη τριετής προθεσμία. Ως προς τον λόγο αυτόν το Δημόσιο, με την έκθεση των απόψεών του προς το δικάσαν διοικητικό εφετείο, προέβαλε ότι το δικαίωμα προς είσπραξη του επίδικου φόρου δεν έχει παραγραφεί, καθόσον εφαρμοστέα εν προκειμένω είναι η διάταξη της <ref href="/akn/gr/act/law/1995/2362/!main#art_86__par_3">παρ. 3 περ. θ’ του άρθρου 86 του ν. 2362/1995</ref>, σύμφωνα με την οποία, όταν η χρηματική απαίτηση του Δημοσίου απορρέει από κατάπτωση εγγύησης τρίτου, η προθεσμία παραγραφής είναι εικοσαετής και αρχίζει από τη λήξη του οικονομικού έτους εντός του οποίου έγινε η εν στενή εννοία βεβαίωση αυτής. Ενόψει αυτού, το Δημόσιο υποστήριξε ότι, λαμβανομένου υπόψη ότι εν προκειμένω πρόκειται για ειδικότερη αξίωση λόγω ευθύνης από εγγύηση τεθείσα εκ του νόμου προς διασφάλιση των συμφερόντων των κρατών μελών και η παρατυπία έλαβε χώρα το έτος 1995, κατά το χρόνο έκδοσης της προσβαλλόμενης πράξης δεν είχε παρέλθει η ανωτέρω εικοσαετία. Το δικάσαν διοικητικό εφετείο, αφού δέχθηκε ότι με την <ref href="/akn/eu/act/directive/1992/12/!main">Οδηγία 92/12/ΕΟΚ</ref> καθιερώνεται αυξημένη έναντι του Ελληνικού Δημοσίου ευθύνη της αναιρεσίβλητης εταιρίας, ως εγκεκριμένης αποθηκεύτριας, για την καταβολή του επίδικου φόρου, ο οποίος αντιστοιχεί στις ποσότητες οινοπνεύματος, οι οποίες διακινήθηκαν από τη φορολογική αποθήκη αυτής υπό καθεστώς αναστολής καταβολής του ε.φ.κ. και εξήλθαν από το εν λόγω καθεστώς αντικανονικά, η ευθύνη δε αυτή είναι αυτοτελής και ισότιμη έναντι της ευθύνης των λοιπών βαρυνόμενων με τον φόρο προσώπων και αφού έλαβε, περαιτέρω, υπόψη ότι από τη διαπίστωση από τις αρμόδιες ελληνικές αρχές της παράτυπης διακίνησης των επίδικων ποσοτήτων (τον Απρίλιο του 2000), οπότε ο ε.φ.κ., ο οποίος αντιστοιχεί σ’ αυτές κατέστη απαιτητός και εισπράξιμος με βάση το άρθρο 6 της Οδηγίας (βλ. <ref href="/akn/gr/act/law/1993/2127/!main#art_4__par_2">άρθρο 4 παρ. 2 εδαφ. β’ του ν. 2127/1993</ref>), έως την έκδοση της προσβαλλόμενης καταλογιστικής πράξης σε βάρος της αναιρεσίβλητης με την ανωτέρω ιδιότητα (19-1-2005) είχε παρέλθει η οριζόμενη από τις διατάξεις των άρθρων <ref href="/akn/gr/act/law/1995/2362/!main#art_86">86</ref> παρ. <ref href="/akn/gr/act/law/1995/2362/!main#art_86__par_5">5</ref> του <ref href="/akn/gr/act/law/1995/2362/!main">ν. 2362/1995</ref> και <ref href="/akn/gr/act/law/1993/2127/!main#art_57">57</ref> παρ. <ref href="/akn/gr/act/law/1993/2127/!main#art_57__par_5">5</ref> του <ref href="/akn/gr/act/law/1993/2127/!main">ν. 2127/1993</ref> τριετία, έκρινε ότι η αξίωση του Δημοσίου προς είσπραξη του φόρου αυτού έχει παραγραφεί και για το λόγο αυτό ακύρωσε την ένδικη καταλογιστική πράξη. Εξάλλου, το δικάσαν διοικητικό εφετείο, αφού έλαβε υπόψη του ότι από κανένα στοιχείο του φακέλου δεν προκύπτει ότι η αναιρεσίβλητη εταιρία είχε εγγυηθεί την πληρωμή του ε.φ.κ. σε περίπτωση παράτυπης κυκλοφορίας των αποσταλέντων στην Ελλάδα προϊόντων, η δε αξίωση του Δημοσίου δεν απορρέει από την κατάπτωση εγγύησης για τη διασφάλιση των συμφερόντων του με την έννοια που ορίζει η διάταξη του <ref href="/akn/gr/act/law/1993/2127/!main#art_11__par_3_1">άρθρου 11 παρ. 3α του ν. 2127/1993</ref> (χρηματική, τραπεζική, ασφαλιστήριο συμβόλαιο, κ.ά.) ώστε να ισχύσει η εικοσαετής παραγραφή της <ref href="/akn/gr/act/law/1995/2362/!main#art_86__par_3">παρ. 3 περ. θ’ του άρθρου 86 του ν. 2362/1995</ref>, απέρριψε τον ισχυρισμό του Δημοσίου περί (παρεπόμενης) ευθύνης της αναιρεσίβλητης από εγγύηση ως ερειδόμενο σε εσφαλμένη προϋπόθεση.</p>
          </item>
          <item eId="motivation_list_1__item_6">
            <num>6.</num>
            <p>Επειδή, με την κρινόμενη αίτηση το Δημόσιο προβάλλει ότι η ως άνω κρίση της αναιρεσιβαλλόμενης απόφασης είναι μη νόμιμη. Ειδικότερα, προβάλλει ότι η προβλεπόμενη στις διατάξεις των άρθρων 13 <ref href="/akn/eu/act/directive/1992/12/!main__par_1">περ. α, 15 παρ. 3 και 20 παρ. 1 της Οδηγίας 92/12</ref>/ΕΟΚ και 11 <ref href="/akn/gr/act/law/1993/2127/!main__par_3">παρ. 3 του ν. 2127/1993</ref> ευθύνη του εγκεκριμένου αποθηκευτή για καταβολή των οφειλόμενων φόρων είναι αντικειμενική και αποτελεί μορφή εγγυητικής εκ του νόμου ευθύνης, τεθείσα προς εξασφάλιση των δικαιωμάτων του Δημοσίου και την πρόληψη της φοροδιαφυγής, η οποία συντελείται κατά την αντικανονική έξοδο των προϊόντων που διακινούνται υπό καθεστώς αναστολής καταβολής του ε.φ.κ., με εντεύθεν συνέπεια η συναφής αξίωση του Δημοσίου κατά του εγκεκριμένου αποθηκευτή για την καταβολή του οφειλόμενου ε.φ.κ., ως ειδικότερη αξίωση, λόγω ευθύνης από εγγύηση, να υπόκειται στην προβλεπόμενη στο <ref href="/akn/gr/act/law/1995/2362/!main#art_86__par_3">άρθρο 86 παρ. 3 περ. θ του ν. 2362/1995</ref> 20ετή παραγραφή, αποκλειομένης της εφαρμογής των διατάξεων των άρθρων <ref href="/akn/gr/act/law/1995/2362/!main#art_86">86</ref> παρ. <ref href="/akn/gr/act/law/1995/2362/!main#art_86__par_5">5</ref> του <ref href="/akn/gr/act/law/1995/2362/!main">ν. 2362/1995</ref> και <ref href="/akn/gr/act/law/1993/2127/!main#art_57">57</ref> παρ. <ref href="/akn/gr/act/law/1993/2127/!main#art_57__par_5">5</ref> του <ref href="/akn/gr/act/law/1993/2127/!main">ν. 2127/1993</ref>. Προς θεμελίωση του παραδεκτού του λόγου αυτού αναιρέσεως, κατά το <ref href="/akn/gr/act/presidentialDecree/1989/18/!main#art_53__par_3">άρθρο 53 παρ. 3 του π.δ. 18/1989</ref>, όπως ισχύει, προβάλλεται, μεταξύ άλλων, ότι δεν υφίσταται νομολογία επί του ζητήματος του είδους της εγγυητικής ευθύνης του εγκεκριμένου αποθηκευτή – αποστολέα προϊόντων υποκείμενων σε ε.φ.κ. και τελούντων σε καθεστώς αναστολής καταβολής αυτού και εντεύθεν του χρόνου παραγραφής της συναφούς αξίωσης του Δημοσίου κατά του εγκεκριμένου αποθηκευτή για την καταβολή του οφειλόμενου φόρου, σε περίπτωση αντικανονικής εξόδου των προϊόντων από το καθεστώς αναστολής καταβολής του φόρου. Λαμβανομένου υπόψη ότι, κατά το χρόνο ασκήσεως της κρινομένης αιτήσεως, πράγματι, δεν υφίστατο νομολογία του Συμβουλίου της Επικρατείας για το ανωτέρω ζήτημα, ο προς θεμελίωση του παραδεκτού του ανωτέρω λόγου προβαλλόμενος ισχυρισμός είναι βάσιμος, ο δε λόγος αυτός προβάλλεται παραδεκτώς και είναι περαιτέρω εξεταστέος.</p>
          </item>
          <item eId="motivation_list_1__item_7">
            <num>7.</num>
            <p>Επειδή, προκειμένου να διασφαλισθεί η εγκαθίδρυση και λειτουργία της εσωτερικής αγοράς, σκοπός της <ref href="/akn/eu/act/directive/1992/12/!main">Οδηγίας 92/12/ΕΟΚ</ref> (στο εξής Οδηγία) είναι η θέσπιση ορισμένων κανόνων όσον αφορά την κατοχή, την κυκλοφορία και τους ελέγχους των προϊόντων που υπόκεινται σε ειδικό φόρο κατανάλωσης (στο εξής ε.φ.κ.), μεταξύ άλλων και του οινοπνεύματος, ιδίως δε να διασφαλισθεί ότι ο ε.φ.κ. καθίσταται απαιτητός υπό τις ίδιες προϋποθέσεις σε όλα τα κράτη μέλη, αποτρέποντας τον κίνδυνο διπλής φορολογίας στις σχέσεις μεταξύ των κρατών μελών (αποφάσεις ΔΕΕ της 5-3-2015, C-175/14, Ralph Prankl, σκ. 20, της 5-4-1999, C-325/99, G. Van de Water, σκ. 39). Από την όλη, εξάλλου, οικονομία της Oδηγίας, και ιδίως από τα άρθρα 13, 15 (παρ. 2, 3 και 4), καθώς και το άρθρο 20 (παρ. 1 και 2), προκύπτει ότι ο νομοθέτης αναγνώρισε κεντρικό ρόλο στον εγκεκριμένο αποθηκευτή (αποστολέα ή παραλήπτη) στο πλαίσιο της διαδικασίας διακινήσεως των προϊόντων που υπόκεινται σε ε.φ.κ. και τίθενται υπό καθεστώς αναστολής καταβολής αυτού, λαμβανομένου υπόψη και του ότι η κυκλοφορία των εν λόγω προϊόντων, σύμφωνα με την παρ. 1 του άρθρου 15 της Οδηγίας, κατ’ αρχήν “πρέπει να πραγματοποιείται μεταξύ φορολογικών αποθηκών”, ενώ, πάντως, προβλέπονται και εξαιρέσεις σε σχέση με το πρόσωπο που μπορεί να παραλάβει τέτοια προϊόντα, το οποίο μπορεί απλώς να είναι επιτηδευματίας εγγεγραμμένος ή μη σε μητρώα της αρμόδιας αρχής (βλ. άρθρο 16 της Οδηγίας). Με τις διατάξεις αυτές θεσπίζεται καθεστώς βάσει του οποίου ο εγκεκριμένος αποθηκευτής ευθύνεται για όλους τους κινδύνους διαφυγής του φόρου που ενέχει η κυκλοφορία προϊόντων, τα οποία υπόκεινται σε ε.φ.κ. υπό καθεστώς αναστολής, και, κατά συνέπεια, ορίζεται ως υπόχρεος για την καταβολή του ε.φ.κ. σε περίπτωση που σημειωθεί, κατά την κυκλοφορία, παρατυπία ή παράβαση, η οποία καθιστά τον εν λόγω φόρο απαιτητό. Η ευθύνη δε αυτή είναι αντικειμενική, υπό την έννοια ότι δεν στηρίζεται στο αποδεδειγμένο ή τεκμαιρόμενο πταίσμα του αποθηκευτή, αλλά στη συμμετοχή του σε μια οικονομική δραστηριότητα (αποφάσεις ΔΕΕ της 24ης Φεβρουαρίου 2021, C-95/19, Agenzia delle Dogane κατά Silcompa SpA, σκέψη 52, της 2ας Ιουνίου 2016, C-81/16 Καπνοβιομηχανία Καρέλια AΕ, ΣτΕ <ref href="/akn/gr/judgment/COS/2016/2330/!main">2330/2016</ref>, βλ. και <ref href="/akn/gr/judgment/COS/2004/2382-2454/!main">ΣτΕ 2382-2454/2004</ref>). Εξάλλου, κατά την πρόδηλη έννοια των διατάξεων της ως άνω Οδηγίας [βλ. ιδίως άρθρα 15 παρ. 3 εδάφιο γ΄, κατά το οποίο «η εγγύηση … πρέπει να ισχύει σε όλη την Κοινότητα», 13 τελευταίο εδάφιο, κατά το οποίο οι υποχρεώσεις του εγκεκριμένου αποθηκευτή «πρέπει να τηρούν την αρχή της μη διάκρισης μεταξύ των εθνικών και των κοινοτικών συναλλαγών» και 20 παρ. 1, κατά το οποίο «… η οφειλή βαρύνει το φυσικό ή νομικό πρόσωπο που έχει εγγυηθεί την πληρωμή των ειδικών φόρων κατανάλωσης ...»], στην περίπτωση που διαπράττεται παράβαση ή παρατυπία κατά την ενδοκοινοτική κυκλοφορία προϊόντων υποκειμένων σε ειδικό φόρο κατανάλωσης με βάση την Οδηγία, ο δε φόρος, η καταβολή του οποίου έχει ανασταλεί, καθίσταται, με βάση τις διατάξεις του άρθρου 20 της εν λόγω Οδηγίας, απαιτητός σε κράτος μέλος διαφορετικό από εκείνο στο οποίο ο εγκεκριμένος αποθηκευτής – αποστολέας είναι εγκατεστημένος και δραστηριοποιείται, οι αρχές του κράτους μέλους, στο οποίο διαπράχθηκε ή διαπιστώθηκε η παράβαση και στο οποίο οφείλεται ο φόρος, είναι αρμόδιες για τον καταλογισμό του σε βάρος του εγκεκριμένου αποθηκευτή – αποστολέα, είναι δε αδιάφορο από την εξεταζόμενη άποψη το γεγονός ότι ο τελευταίος δεν έχει την εγκατάστασή του στο έδαφος του εν λόγω κράτους μέλους, ούτε έχει παράσχει την εγγύησή του στις αρχές του κράτους αυτού. Τούτο δε διότι η εγγύηση παρέχεται για την κάλυψη του κινδύνου της μη καταβολής του οφειλομένου ειδικού φόρου κατανάλωσης κατά την ενδοκοινοτική κυκλοφορία των υποκειμένων στο φόρο προϊόντων, δηλαδή και για την περίπτωση που τα προϊόντα αποστέλλονται σε άλλο κράτος μέλος, διαφορετικό από εκείνο στο οποίο είναι εγκατεστημένος ο χορηγήσας την εγγύηση εγκεκριμένος αποθηκευτής, ο οποίος υπέχει κύρια και όχι επικουρική ευθύνη για την καταβολή του φόρου έναντι του κράτους αυτού. Ενόψει δε της πρόδηλης αυτής έννοιας των διατάξεων της <ref href="/akn/eu/act/directive/1992/12/!main">οδηγίας 92/12/ΕΟΚ</ref>, και οι διατάξεις του <ref href="/akn/gr/act/law/1993/2127/!main">ν. 2127/1993</ref> (βλ. άρθρα 61 παρ. 2 και 67 παρ. 1), με τον οποίο ενσωματώθηκε στην εθνική έννομη τάξη η εν λόγω Οδηγία και ο οποίος διέπει την προκειμένη υπόθεση, έχουν την έννοια ότι οι ελληνικές τελωνειακές αρχές είναι αρμόδιες να καταλογίσουν σε εγκεκριμένο αποθηκευτή, εγκατεστημένο σε άλλο κράτος μέλος, τον ειδικό φόρο κατανάλωσης που οφείλεται για προϊόντα υποκείμενα σε αυτόν και η καταβολή του οποίου είχε ανασταλεί, σε περίπτωση που η παράβαση ή παρατυπία κατά την κυκλοφορία των εν λόγω προϊόντων (και η θέση αυτών σε ανάλωση χωρίς την καταβολή του φόρου) είτε διαπραχθεί στην Ελλάδα είτε, όταν δεν είναι δυνατόν να προσδιορισθεί ο τόπος όπου πράγματι διαπράχθηκε, διαπιστωθεί στην Ελλάδα.</p>
          </item>
          <item eId="motivation_list_1__item_8">
            <num>8.</num>
            <p>Επειδή, ενόψει του ότι, κατά τα εκτεθέντα στην προηγούμενη σκέψη, η ευθύνη του εγκεκριμένου αποθηκευτή δεν είναι, κατά την πρόδηλη έννοια των διατάξεων της <ref href="/akn/eu/act/directive/1992/12/!main">Οδηγίας 92/12/ΕΟΚ</ref>, επικουρική, απαίτηση του Ελληνικού Δημοσίου κατά εγκεκριμένου αποθηκευτή, εγκατεστημένου σε άλλο κράτος μέλος, για ειδικό φόρο κατανάλωσης οφειλόμενο για προϊόντα που απέστειλε ο εν λόγω αποθηκευτής παραγράφεται σύμφωνα με τα οριζόμενα στις διατάξεις του εσωτερικού δικαίου, οι οποίες εφαρμόζονται για τον παραλήπτη των εν λόγω προϊόντων. Επομένως, από τον συνδυασμό των διατάξεων των άρθρων <ref href="/akn/gr/act/law/1993/2127/!main#art_7__par_5">57 παρ. 5</ref> και <ref href="/akn/gr/act/law/1993/2127/!main#art_7__par_5">67 παρ. 5</ref> του <ref href="/akn/gr/act/law/1993/2127/!main">ν. 2127/1993</ref>, σε περίπτωση που κατά την ενδοκοινοτική κυκλοφορία των προϊόντων υποκειμένων σε ειδικό φόρο κατανάλωσης διαπραχθεί παράβαση συνιστώσα το αδίκημα της λαθρεμπορίας, δεν ισχύει η προβλεπόμενη στην πρώτη από τις ανωτέρω διατάξεις τριετής παραγραφή, ούτε η τριετής παραγραφή που προβλέπεται στο άρθρο 86 παρ. 5 εδ. α΄ του Κώδικα Δημοσίου Λογιστικού (<ref href="/akn/gr/act/law/1995/2362/!main">ν. 2362/1995</ref>, Α΄ 247) για απαιτήσεις του Δημοσίου γενικώς εκ δασμών, φόρων, τελών και λοιπών δικαιωμάτων, αλλά η θεσπιζόμενη για το αδίκημα της λαθρεμπορίας παραγραφή, η οποία είναι, σύμφωνα με το <ref href="/akn/gr/act/law/2001/2960/!main#art_99__par_4">άρθρο 99 παρ. 4 του Τελωνειακού Κώδικα</ref> (<ref href="/akn/gr/act/law/1918/1165/!main">ν. 1165/1918</ref>, Α΄73), όπως το δεύτερο εδάφιο της εν λόγω παραγράφου αντικαταστάθηκε με το <ref href="/akn/gr/act/law/1994/2198/!main#art_25__par_1">άρθρο 25 παρ. 1 του ν. 2198/1994</ref> (Α΄ 43), επταετής (πρβλ. <ref href="/akn/gr/judgment/COS/2017/540, 2713/!main">ΣτΕ 540, 2713/2017</ref>). Ενόψει των ανωτέρω, το δικάσαν διοικητικό εφετείο ορθώς μεν, κατ’ αποτέλεσμα και ανεξαρτήτως αιτιολογίας, η οποία δεν είναι νόμιμη [εφόσον ο εγκεκριμένος εγγυητής, που είναι εγκατεστημένος σε άλλο κράτος μέλος, είναι κύριος οφειλέτης, κατά τα προεκτεθέντα], δέχθηκε ότι δεν έχει εν προκειμένω εφαρμογή η διάταξη του άρθρου 86 παρ. 3 περ. θ του Κώδικα Δημοσίου Λογιστικού (<ref href="/akn/gr/act/law/1995/2362/!main">ν. 2362/1995</ref>, Α΄ 247), σύμφωνα με την οποία χρηματική απαίτηση του Δημοσίου που «απορρέει από κατάπτωση εγγυήσεων τρίτων, παραγράφεται μετά εικοσαετία από τη λήξη του οικονομικού έτους μέσα στο οποίο έγινε η εν στενή εννοία βεβαίωση αυτής», η κρίση του, όμως, ότι η αξίωση του Δημοσίου προς καταλογισμό του επιμάχου ειδικού φόρου κατανάλωσης εις βάρος της αναιρεσίβλητης, που είχε άδεια εγκεκριμένου αποθηκευτή στην Ιταλία, είχε υποπέσει σε παραγραφή, και ειδικότερα στην προβλεπόμενη από τις διατάξεις των άρθρων <ref href="/akn/gr/act/law/1995/2362/!main#art_86">86</ref> παρ. <ref href="/akn/gr/act/law/1995/2362/!main#art_86__par_5">5</ref> του <ref href="/akn/gr/act/law/1995/2362/!main">ν. 2362/1995</ref> και <ref href="/akn/gr/act/law/1993/2127/!main#art_57">57</ref> παρ. <ref href="/akn/gr/act/law/1993/2127/!main#art_57__par_5">5</ref> του <ref href="/akn/gr/act/law/1993/2127/!main">ν. 2127/1993</ref> τριετή παραγραφή, δεν είναι νόμιμη. Συνεπώς, εφόσον, όπως ανελέγκτως δέχεται η αναιρεσιβαλλόμενη απόφαση, η διαπίστωση της αντικανονικής εξόδου των προϊόντων από το καθεστώς αναστολής καταβολής του επιμάχου φόρου έγινε τον Απρίλιο του 2000 και η ένδικη καταλογιστική πράξη εκδόθηκε τον Ιανουάριο του 2005, δηλαδή εντός της προθεσμίας παραγραφής, η κρινόμενη αίτηση, με την οποία τίθεται το νομικό ζήτημα της προθεσμίας παραγραφής της ένδικης αξιώσεως του Δημοσίου, πρέπει να γίνει δεκτή, κατά τα βασίμως προβαλλόμενα, και η προσβαλλόμενη απόφαση πρέπει να αναιρεθεί, η δε υπόθεση, η οποία χρειάζεται διευκρίνηση, κατά το πραγματικό της μέρος, πρέπει να παραπεμφθεί στο εκδόν την εν λόγω απόφαση δικαστήριο για νέα κρίση.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Δέχεται</outcome> την αίτηση.</p>
        <p>Αναιρεί την <ref href="/akn/gr/judgment/AppelateCourtPiraeus/2016/733/!main">733/2016 απόφαση του Διοικητικού Εφετείου Πειραιώς</ref>, στο οποίο και παραπέμπει την υπόθεση κατά τα εκτεθέντα στο σκεπτικό.</p>
        <p>Επιβάλλει στην αναιρεσίβλητη εταιρία τη δικαστική δαπάνη του Δημοσίου, η οποία ανέρχεται σε εννιακόσια είκοσι (920) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2019-11-25">25 Νοεμβρίου 2019</date> και στις 25 Ιουνίου 2021</p>
      <p>Η Πρόεδρος του Β΄ ΤμήματοςΗ Γραμματέας</p>
      <p>Ειρήνη Σάρπ Αναστασία Ζυγουρίτσα</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2022-12-30">30ής Δεκεμβρίου 2022</date>.</p>
      <p>Ο Προεδρεύων ΑντιπρόεδροςΗ Γραμματέας του Β´ Τμήματος</p>
      <p>Κωνσταντίνος ΚουσούληςΑναστασία Ζυγουρίτσα</p>
    </conclusions>
  </judgment>
</akomaNtoso>
