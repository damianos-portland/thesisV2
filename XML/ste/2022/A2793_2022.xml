<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2022/A2793/!main"/>
          <FRBRuri value="/akn/gr/judgment/COS/2022/A2793/"/>
          <FRBRdate name="courtConferenceDate" date="2022-11-01"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2022/A2793/ell@/!main"/>
          <FRBRuri value="/akn/gr/judgment/COS/2022/A2793/ell@"/>
          <FRBRdate name="courtConferenceDate" date="2022-11-01"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2022/A2793/ell@/!main.xml"/>
          <FRBRuri value="/akn/gr/judgment/COS/2022/A2793/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2022-11-01" by="#COS" refersTo="#courtConferenceDate"/>
        <step date="2022-10-19" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2022/A2793/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>
        <docNumber>2793/2022</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Β΄</p>
      <p>Συνεδρίασε δημόσια στο ακροατήριό του στις <date refersTo="publicHearingDate" date="2022-10-19">19 Οκτωβρίου 2022</date>, με την εξής σύνθεση: Κωνσταντίνος Κουσούλης, Αντιπρόεδρος, Προεδρεύων, σε αναπλήρωση του Προέδρου του Τμήματος, που είχε κώλυμα, Αγορίτσα Σδράκα, Κωνσταντία Λαζαράκη, Σύμβουλοι, Αγγελική Χαϊδά, Δημήτριος Ζιαμπάρας, Πάρεδροι. Γραμματέας η Αναστασία Ζυγουρίτσα, Γραμματέας του Β΄ Τμήματος.</p>
    </header>
    <judgmentBody>
      <introduction>
        <p>Για να δικάσει την από 24 Ιουνίου 2019 αίτηση:</p>
        <p>του Ε. Ρ. του Β. κατοίκου Κορυδαλλού Αττικής (….), ο οποίος παρέστη με τον δικηγόρο Ιωάννη Γκιούσα (Α.Μ. 22928), που τον διόρισε στο ακροατήριο,</p>
        <p>κατά της Ανεξάρτητης Αρχής Δημοσίων Εσόδων (Α.Α.Δ.Ε.), η οποία παρέστη με τον Γεώργιο Καφίρη, Πάρεδρο του Νομικού Συμβουλίου του Κράτους και ο οποίος κατέθεσε δήλωση, σύμφωνα με το άρθρο 26 του ν. 4509/2017, περί μη εμφανίσεώς του.</p>
        <p>Με την αίτηση αυτή ο αναιρεσείων επιδιώκει να αναιρεθεί η υπ’ αριθ. 1217/2019 απόφαση του Διοικητικού Εφετείου Αθηνών.</p>
        <p>Η εκδίκαση άρχισε με την ανάγνωση της εκθέσεως του εισηγητή, Παρέδρου Δημητρίου Ζιαμπάρα.</p>
        <p>Κατόπιν το δικαστήριο άκουσε τον πληρεξούσιο του αναιρεσείοντος, ο οποίος ανέπτυξε και προφορικά τους προβαλλόμενους λόγους αναιρέσεως και ζήτησε να γίνει δεκτή η αίτηση.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης αίτησης έχει καταβληθεί το νόμιμο παράβολο (βλ. το υπ’ αριθμ. κωδ. πληρωμής 283424713959_ 0826_0080/2019 ηλεκτρονικό παράβολο).</p>
        <p>2. Επειδή, με την αίτηση αυτή ζητείται η αναίρεση της 1217/2019 απόφασης του Διοικητικού Εφετείου Αθηνών. Με την απόφαση αυτή απορρίφθηκε προσφυγή του αναιρεσείοντος κατά της υπ’ αριθμ. 31/2013/2017 πράξης του Προϊσταμένου του Τελωνείου Ελευσίνας, κατά το κεφάλαιό της εκείνο, με το οποίο επιβλήθηκε σε βάρος του, ως υπαιτίου τέλεσης τελωνειακής παράβασης λαθρεμπορίας, πολλαπλό τέλος, ποσού 2.386.201,03 ευρώ, μετά από επιμερισμό του επιβληθέντος με την ίδια πράξη σε βάρος όλων των συνυπαιτίων πολλαπλού τέλους, ποσού 95.448.041,64 ευρώ (τριπλάσιου των αναλογουσών στο αντικείμενο της λαθρεμπορίας φορολογικών επιβαρύνσεων, ποσού 31.816.013,88 ευρώ), κηρύχθηκε δε συνυπόχρεος, αλληλεγγύως και εις ολόκληρον, για την καταβολή του συνολικώς επιβληθέντος πολλαπλού τέλους και των ως άνω φορολογικών επιβαρύνσεων.</p>
        <p>3. Επειδή, πριν από τη συζήτηση, υποβλήθηκε εκ μέρους του αναιρεσείοντος γραπτό αίτημα αναβολής της συζήτησης της υπόθεσης, συνοδευόμενο από το προβλεπόμενο στο νόμο παράβολο (βλ. το υπ’ αριθμ. κωδ. πληρωμής 538766875953_ 0411_0065/2022 ηλεκτρονικό παράβολο). Το Δικαστήριο απέρριψε το αίτημα αυτό με την αιτιολογία ότι τα προβαλλόμενα δεν συνιστούν λόγο αναβολής και προχώρησε στη συζήτηση της υπόθεσης. Κατόπιν τούτου, συντρέχει νόμιμη περίπτωση επιστροφής του ανωτέρω παραβόλου, κατά την παρ. 5 του άρθρου 33 του π.δ. 18/1989 (Α΄ 8), όπως αυτή προστέθηκε με την παρ. 1 του άρθρου 36 του ν. 4446/2016 (Α΄ 240) και αντικαταστάθηκε με την παρ. 2 του άρθρου 40 του ν. 4465/2017 (Α΄ 47).</p>
        <p>4. Επειδή, στις παραγράφους 3 και 4 του άρθρου 53 του π.δ. 18/1989 (Α΄ 8), όπως αντικαταστάθηκαν με το άρθρο 12 παρ. 1 του ν. 3900/2010 (Α΄ 213) και, περαιτέρω, η παρ. 3 με το άρθρο 15 παρ. 2 του ν. 4446/2016 (Α΄ 240), ορίζονται τα εξής: «3. Η αίτηση αναιρέσεως επιτρέπεται μόνον όταν προβάλλεται από τον διάδικο με συγκεκριμένους ισχυρισμούς που περιέχονται στο εισαγωγικό δικόγραφο ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση. 4. Δεν επιτρέπεται η άσκηση αίτησης αναιρέσεως όταν το ποσό της διαφοράς που άγεται ενώπιον του Συμβουλίου της Επικρατείας είναι κατώτερο από σαράντα χιλιάδες ευρώ […]». Κατά την έννοια των διατάξεων αυτών, για το παραδεκτό αίτησης αναιρέσεως απαιτείται, σωρευτικώς, αφενός το χρηματικό αντικείμενο της διαφοράς να μην υπολείπεται του ποσού των 40.000 ευρώ, αφετέρου ο αναιρεσείων να τεκμηριώσει επαρκώς, με ειδικούς ισχυρισμούς περιεχόμενους στο εισαγωγικό δικόγραφο, ότι με καθέναν από τους προβαλλόμενους λόγους αναιρέσεως τίθεται συγκεκριμένο νομικό ζήτημα, ήτοι ζήτημα ερμηνείας διάταξης νόμου ή γενικής αρχής του ουσιαστικού ή δικονομικού δικαίου, κρίσιμο για την επίλυση της διαφοράς και επί του οποίου είτε δεν υπάρχει νομολογία του Συμβουλίου της Επικρατείας είτε η σχετική κρίση της αναιρεσιβαλλόμενης απόφασης είναι αντίθετη προς παγιωμένη ή, πάντως, μη ανατραπείσα νομολογία του Συμβουλίου της Επικρατείας ή άλλου ανωτάτου δικαστηρίου ή προς ανέκκλητη απόφαση διοικητικού δικαστηρίου (ΣτΕ 965/2022, 703/2021, 1153/2020, 2894/2019, 2280/2019, 2097/2018, 2007/2017, 2403/2016). Ως τέτοια νομολογία νοείται η διαμορφωθείσα επί αυτού τούτου του κρίσιμου νομικού ζητήματος και όχι επί αναλόγου ή παρομοίου (ΣτΕ 635/2021, 3021/2020, 2568/2018, 2987/2017). Κατά την έννοια, εξάλλου, των ίδιων διατάξεων, το αναιρετικό δικαστήριο δεν μπορεί να ερευνήσει αυτεπαγγέλτως τη συνδρομή λόγων που θεμελιώνουν το παραδεκτό της αίτησης αναιρέσεως, όταν δεν περιέχεται στο εισαγωγικό δικόγραφο σχετικός ειδικός ισχυρισμός (ΣτΕ 2410/2020, 2361/2020, 2358/2018, 1918/2017, 2173/2016, 4016/2015), το απαράδεκτο δε της αίτησης αναιρέσεως λόγω μη προβολής αυτοτελών και συγκεκριμένων ισχυρισμών με το ανωτέρω περιεχόμενο δεν δύναται να θεραπευθεί με την προβολή ισχυρισμών περί θεμελίωσης του παραδεκτού με άλλο δικόγραφο, όπως με δικόγραφο προσθέτων λόγων ή υπόμνημα (ΣτΕ 794/2020, 2605/2018, 2304/2018, 1008/2018, 678/2018 κ.ά.). Εξάλλου, το απαράδεκτο αυτό δεν μπορεί να θεραπευθεί ούτε με βάση τη νεότερη διάταξη του εδαφίου β΄ της παρ. 3 του άρθρου 53 του π.δ. 18/1989, διότι η διάταξη αυτή θεραπεύει το απαράδεκτο που συνδέεται με την παράλειψη επίκλησης, με το εισαγωγικό δικόγραφο, ορισμένης, αντίθετης προς τις κρίσεις της αναιρεσιβαλλόμενης απόφασης, νομολογίας, υπό την προϋπόθεση, όμως, ότι έχει τεθεί με το εισαγωγικό δικόγραφο συγκεκριμένο νομικό ζήτημα με την προβολή σχετικού λόγου και έχει προβληθεί συγκεκριμένος ισχυρισμός περί έλλειψης νομολογίας ή περί αντίθεσης της κρίσης της αναιρεσιβαλλόμενης απόφασης, κατά τα ανωτέρω εκτεθέντα, προς τη νομολογία του Συμβουλίου της Επικρατείας ή άλλου ανώτατου δικαστηρίου ή προς ανέκκλητη απόφαση διοικητικού δικαστηρίου (ΣτΕ 243/2021, 1708/2020, 1700/2020, 794/2020, 2092/2019, 1008/2018 κ.ά.).</p>
        <p>5. Επειδή, το ποσό της διαφοράς που άγεται ενώπιον του Δικαστηρίου με την κρινόμενη αίτηση είναι ανώτερο των 40.000 ευρώ (βλ. και το 41335/18.10.2019 έγγραφο του Προϊσταμένου του Τελωνείου Ελευσίνας προς το Δικαστήριο).</p>
        <p>6. Επειδή, όπως προκύπτει από την αναιρεσιβαλλόμενη απόφαση, με το EMΠ.12122/11.03.2013 πληροφοριακό έγγραφο της Περιφερειακής Διεύθυνσης (Π.Δ.) Αττικής του Σώματος Δίωξης Οικονομικού Εγκλήματος (Σ.Δ.Ο.Ε.) διαβιβάστηκε στο Τελωνείο Ελευσίνας, λόγω αρμοδιότητας για την επιβολή των σχετικών φορολογικών επιβαρύνσεων και κυρώσεων, αντίγραφο της ΕΜΠ.25149/04.09.2012 πορισματικής αναφοράς της πιο πάνω υπηρεσίας προς την Εισαγγελία Πρωτοδικών Αθηνών για την άσκηση ποινικής δίωξης σε βάρος των Ι[…] Τ[…], Ι[…] Ρ[…] και Α[…] Γ[…], διοικητικών στελεχών της εδρεύουσας στο Δήμο Μεγαρέων εταιρίας με τον δ.τ. «ΤΑΡΤΑΡΟΥΓΚΑ Α.Ε.», καθώς και σε βάρος του Χ[…] Π[…], εξουσιοδοτημένου εκτελωνιστή της ίδιας εταιρίας, για το αδίκημα της λαθρεμπορίας. Η λαθρεμπορία συνίστατο στη διάθεση 193.120.000 τεμαχίων τσιγάρων στην εσωτερική κατανάλωση χωρίς την καταβολή των αναλογουσών σε αυτά δασμοφορολογικών επιβαρύνσεων, συνολικού ποσού 31.816.013,88 ευρώ, και επετεύχθη με τη διαφυγή των εμπορευμάτων από τις εγκαταστάσεις της διατηρούμενης από την ως άνω εταιρία αποθήκης τελωνειακής αποταμίευσης, στο καθεστώς της οποίας είχαν υπαχθεί, και ακολούθως με την υποβολή στο Τελωνείο Ελευσίνας, επ’ ονόματι της εταιρίας, των 42666-0/22.11.2010 και 42667-8/22.11.2010 διασαφήσεων εξαγωγής των εμπορευμάτων στη Συρία, με φερόμενο παραλήπτη την εταιρία «MOHASSIB FREIGHT IMPORT EXPORT», οι οποίες αποδείχθηκε ότι ήταν εικονικές. Τούτο διότι, όπως μεταξύ άλλων διαπιστώθηκε από τη διεξαχθείσα έρευνα, τα εμπορεύματα ουδέποτε φορτώθηκαν επί του μνημονευόμενου στα συνοδευτικά παραστατικά πλοίου “MAJA”, το οποίο απέπλευσε στις 23.11.2010 από τον λιμένα της Ελευσίνας με διαφορετικό φορτίο και με προορισμό την Τουρκία. Ο Προϊστάμενος του Τελωνείου Ελευσίνας, αφού ήλεγξε τα παραστατικά που υποβλήθηκαν για την εν λόγω εξαγωγή καπνικών προϊόντων και έλαβε υπόψη το περιεχόμενο της διαληφθείσης πορισματικής αναφοράς του Σ.Δ.Ο.Ε., συνεκτίμησε δε τις ενέργειες των εμπλεκόμενων υπαλλήλων του Τελωνείου, οι οποίοι είχαν εξεταστεί ενόρκως στο πλαίσιο της έρευνας του Σ.Δ.Ο.Ε., εξέδωσε την 31/2013/2017 πράξη του, με την οποία χαρακτήρισε τις πιο πάνω πράξεις ως τελωνειακές παραβάσεις, περιέχουσες τα στοιχεία του αδικήματος της λαθρεμπορίας κατά τις διατάξεις των άρθρων 119 Α παρ. 2, 142 παρ. 2 και 155 παρ. 2 του Εθνικού Τελωνειακού Κώδικα (ν. 2960/2001), ως συνυπαίτιο δε αυτών των πράξεων θεώρησε, μεταξύ άλλων προσώπων, τον αναιρεσείοντα, τελωνειακό υπάλληλο, ο οποίος κατά την κρίσιμη ημέρα, εκτελώντας υπηρεσία στην Πύλη Εισόδου του Λιμένα Ελευσίνας, βεβαίωσε την είσοδο των εμπορευματοκιβωτίων στον τελωνειακό περίβολο του λιμένα θέτοντας την υπογραφή του στην πίσω σελίδα του φύλλου Ε των ως άνω διασαφήσεων. Με την ανωτέρω πράξη επιβλήθηκε σε βάρος του αναιρεσείοντος, ύστερα από επιμερισμό, πολλαπλό τέλος ποσού 2.386.201,03 ευρώ, ενώ, περαιτέρω, αυτός κηρύχθηκε αλληλεγγύως και εις ολόκληρον υπόχρεος για την καταβολή, αφενός, του επιβληθέντος, σε βάρος όλων των υπαιτίων, συνολικού πολλαπλού τέλους, ποσού 95.448.041,64 ευρώ και, αφετέρου, των δασμών και φόρων, ύψους 31.816.013,88 ευρώ, που καταλογίστηκαν σε βάρος της ως άνω εταιρίας «ΤΑΡΤΑΡΟΥΓΚΑ Α.Ε.». Κατά της πράξης αυτής ο αναιρεσείων άσκησε προσφυγή ενώπιον του Διοικητικού Εφετείου Αθηνών, η οποία απορρίφθηκε με την ήδη προσβαλλόμενη 1217/2019 απόφαση του δικαστηρίου αυτού. Με την αναιρεσιβαλλόμενη απόφαση κρίθηκε ότι ο αναιρεσείων, ο οποίος, ως εκ των αρμοδιοτήτων που ασκούσε, είχε την εποπτεία και την ευθύνη για τη διαδικασία εισόδου των εμπορευμάτων στο Λιμένα, γνώριζε και συμμετείχε στη μεθόδευση που κατέτεινε στην τέλεση της ένδικης παράβασης. Το δικάσαν δικαστήριο κατέληξε στην κρίση αυτή αφού έλαβε υπόψη ότι ο αναιρεσείων άσκησε πλημμελώς τα υπηρεσιακά του καθήκοντα, εν όψει μάλιστα του γεγονότος ότι στη συγκεκριμένη περίπτωση επρόκειτο για εξαγωγή μεγάλης ποσότητας καπνικών ειδών, τα οποία έφεραν, σύμφωνα με το οικείο πληροφοριακό σύστημα, υψηλό βαθμό επικινδυνότητας (δείκτης 93). Τούτο διότι έθεσε επί των οικείων διασαφήσεων τις απαραίτητες επισημάνσεις και σφραγίδες, προς βεβαίωση της εισόδου των εμπορευμάτων στο χώρο του Λιμένα, χωρίς να προβεί, όπως ομολόγησε και ο ίδιος κατά την ένορκη κατάθεσή του, σε φυσικό έλεγχο των εμπορευμάτων, με την δικαιολογία ότι έδωσε πίστη αφενός στις διαβεβαιώσεις του τελωνειακού υπαλλήλου και αμέσου προϊσταμένου του Ν[…] Κ[…], ο οποίος, έχοντας οριστεί ως υπεύθυνος ελεγκτής της ένδικης εξαγωγής, είχε ελέγξει και σφραγίσει τα εμπορεύματα κατά τη φόρτωσή τους στις εγκαταστάσεις της ως άνω εταιρίας, και αφετέρου στη σφράγιση και υπογραφή των διασαφήσεων τόσο από τον τελωνειακό υπάλληλο Δ[…] Π[…], αρμόδιο για τον έλεγχο της φόρτωσης των εμπορευμάτων στο πλοίο “MAJA”, όσο και από τον πλοίαρχο του εν λόγω πλοίου. Εξάλλου, το δικάσαν διοικητικό εφετείο απέρριψε το λόγο της προσφυγής ότι η ως άνω καταλογιστική πράξη εκδόθηκε χωρίς να διεξαχθεί διοικητική ανάκριση, σύμφωνα με τα οριζόμενα στο άρθρο 150 του Εθνικού Τελωνειακού Κώδικα, αλλά αποκλειστικά με βάση τα έγγραφα της ποινικής διαδικασίας (προανάκρισης), δεχόμενο ότι ο Προϊστάμενος του Τελωνείου Ελευσίνας έλαβε υπόψη το σύνολο των εγγράφων του σχηματισθέντος φακέλου για την ένδικη λαθρεμπορία, στον οποίο περιλαμβανόταν και η από 3.7.2012 πορισματική αναφορά της Π.Δ. Αττικής του Σ.Δ.Ο.Ε.. Περαιτέρω, με την αναιρεσιβαλλόμενη απόφαση κρίθηκε ότι, σύμφωνα με τις διατάξεις της παρ. 4 του άρθρου 152 του Εθνικού Τελωνειακού Κώδικα, το δικαίωμα του Δημοσίου να βεβαιώσει εν προκειμένω σε βάρος του αναιρεσείοντος πολλαπλά τέλη, καθώς και τους οφειλόμενους δασμούς και φόρους, δεν είχε υποπέσει στην προβλεπόμενη παραγραφή, εφόσον από την τέλεσή της, στις 23.11.2010, μέχρι την κοινοποίηση της προσβαλλόμενης πράξης στον αναιρεσείοντα, στις 17.11.2017, δεν είχε συμπληρωθεί επταετία, οι διατάξεις δε των άρθρων 218 και 220 του Κοινοτικού Τελωνειακού Κώδικα, που επικαλέστηκε με την προσφυγή του ο αναιρεσείων, δεν αναφέρονται σε χρηματικές κυρώσεις σε βάρος των υπαιτίων λαθρεμπορικής παράβασης, αλλά σε τελωνειακές οφειλές που γεννώνται κατά την αποδοχή διασάφησης. Τέλος, το δικάσαν δικαστήριο, λαμβάνοντας υπόψη το είδος της παράβασης, τη βαρύτητά της, τις συνθήκες υπό τις οποίες διαπράχθηκε, το βαθμό συμμετοχής του αναιρεσείοντος στη διάπραξή της και το ύψος των διαφυγόντων φόρων, έκρινε ότι ορθώς προσδιορίστηκε με την προσβαλλόμενη πράξη το ποσό του συνολικού πολλαπλού τέλους που αναλογούσε στον αναιρεσείοντα, απορρίπτοντας ως αβάσιμο το λόγο της προσφυγής περί μη αιτιολογημένου επιμερισμού του τέλους αυτού.</p>
        <p>7. Επειδή, με το εισαγωγικό δικόγραφο της κρινόμενης αίτησης πλήττονται οι κρίσεις της αναιρεσιβαλλόμενης απόφασης, ως παραβιάζουσες διατάξεις νόμων και κανονιστικών πράξεων της Διοίκησης, καθώς και ως ερειδόμενες σε ελλιπώς αιτιολογημένες σκέψεις του δικάσαντος δικαστηρίου. Ειδικότερα, προβάλλονται τα εξής: α) Κατ’ εσφαλμένη ερμηνεία και εφαρμογή της παρ. 3 του άρθρου 150 του Εθνικού Τελωνειακού Κώδικα το δικάσαν δικαστήριο έκρινε ότι δεν συνιστούσε παράβαση ουσιώδους τύπου της διαδικασίας η έκδοση της ένδικης πράξης καταλογισμού πολλαπλού τέλους και των διαφυγόντων φόρων χωρίς τη διενέργεια προηγουμένως διοικητικής ανακριτικής έρευνας αλλά κατ’ επίκληση μόνο των στοιχείων της ποινικής προανάκρισης, εφόσον μάλιστα με το απευθυνόμενο προς τον αρμόδιο Εισαγγελέα πόρισμα αυτής δεν αποδόθηκε στον αναιρεσείοντα ευθύνη για την επίμαχη λαθρεμπορία. β) Με ανεπαρκή αιτιολογία ως προς τις παράνομες πράξεις του αναιρεσείοντος και χωρίς να λάβει υπόψη κρίσιμα στοιχεία του φακέλου της υπόθεσης (όπως το από 6.6.2013 υπόμνημα της Οικονομικής Επιθεωρήτριας Θ. Τζίκα προς την εισαγγελική αρχή) το δικάσαν δικαστήριο δέχθηκε ότι ο αναιρεσείων υπέπεσε στο ειδικότερο αδίκημα της περ. ζ της παρ. 2 του άρθρου 155 του Εθνικού Τελωνειακού Κώδικα (“αγορά, πώληση και κατοχή εμπορευμάτων που έχουν εισαχθεί ή τεθεί στην κατανάλωση κατά τρόπο που συνιστά το αδίκημα της λαθρεμπορίας”) και ότι συνέτρεχε στο πρόσωπό του το στοιχείο του δόλου. γ) Κατ’ εσφαλμένη ερμηνεία και εφαρμογή της περ. δ’ του άρθρου 96 του π.δ. 231/2007 περί των καθηκόντων των τελωνειακών υπαλλήλων έγινε δεκτό από το δικάσαν δικαστήριο ότι, παρότι τα οικεία τελωνειακά και φορτωτικά έγγραφα υπεγράφησαν από τον τελωνειακό υπάλληλο που είχε ορισθεί ως αρμόδιος ελεγκτής για την επίμαχη εξαγωγή, η προσυπογραφή των εγγράφων αυτών από τον αναιρεσείοντα συνιστούσε αναγκαία προϋπόθεση για τον έλεγχο των εμπορευματοκιβωτίων και τη βεβαίωση της εξαγωγής τους και, άρα, στοιχειοθετούσε τη συμμετοχή του στη λαθρεμπορική παράβαση. δ) Με ανεπαρκή αιτιολογία, ήτοι χωρίς να εξειδικεύει το βαθμό συμμετοχής του αναιρεσείοντος στην ένδικη λαθρεμπορική παράβαση και τα κριτήρια που έλαβε σχετικώς υπόψη, το δικάσαν δικαστήριο έκρινε ως ορθό τον προσδιορισμό από την τελωνειακή αρχή του ποσού εκ του συνολικώς καταλογισθέντος πολλαπλού τέλους που αναλογούσε στον αναιρεσείοντα. ε) Κατ’ εσφαλμένη ερμηνεία και εφαρμογή των άρθρων 218 και 220 του Κοινοτικού Τελωνειακού Κώδικα (Καν. ΕΟΚ 2913/1992) απορρίφθηκε με την αναιρεσιβαλλόμενη απόφαση ο λόγος της προσφυγής ότι το δικαίωμα του Δημοσίου να επιβάλει τους διαφυγόντες φόρους και το πολλαπλό τέλος είχε παραγραφεί από το έτος 2013, οπότε καταχωρήθηκε στο πρωτόκολλο εισερχομένων εγγράφων του οικείου Τελωνείου το EMΠ.12122/11.03.2013 πληροφοριακό έγγραφο του Σ.Δ.Ο.Ε.. Προς θεμελίωση του παραδεκτού της κρινόμενης αίτησης σύμφωνα με τις προεκτεθείσες διατάξεις του άρθρου 53 του π.δ. 18/1989, ο αναιρεσείων ισχυρίζεται ότι η αναιρεσιβαλλόμενη απόφαση “ευρίσκεται σε ευθεία αντίθεση προς τη νομολογία του ΣΤΕ (διενέργεια διοικητικής ανάκρισης πριν την έκδοση της καταλογιστικής πράξης)” και ότι “δεν έχει αντιμετωπιστεί έως τώρα η ευθύνη των τελωνειακών υπαλλήλων “πύλης εισόδου-εξόδου” των τελωνειακών χώρων όταν συντρέχει η διάταξη του άρθρου 96 του ΠΔ 231/2007”.</p>
        <p>8. Επειδή, κατά το πρώτο του σκέλος, ο προεκτεθείς ισχυρισμός του αναιρεσείοντος, αναγόμενος κατά το περιεχόμενό του στο παραδεκτό του υπό στοιχείο α λόγου αναιρέσεως, αναφέρεται στο ζήτημα αν η διενέργεια διοικητικής ανάκρισης αποτελεί ουσιώδη τύπο της διαδικασίας επιβολής πολλαπλού τέλους και, ειδικότερα, αν η μη διενέργειά της μπορεί να αναπληρωθεί από τη διεξαγόμενη στο πλαίσιο της ποινικής διαδικασίας προανάκριση. Ανεξαρτήτως, όμως, αν από την αναιρεσιβαλλόμενη απόφαση μπορεί να συναχθεί έμμεση ερμηνευτική κρίση του δικάσαντος δικαστηρίου για την έννοια της κρίσιμης εν προκειμένω διάταξης της παρ. 3 του άρθρου 150 του Εθνικού Τελωνειακού Κώδικα, και μάλιστα αντίθετη προς τα υποστηριζόμενα σχετικώς από τον αναιρεσείοντα, ο ισχυρισμός αυτός προβάλλεται αορίστως, διότι ο αναιρεσείων αναφέρεται γενικώς σε αντίθετη νομολογία του Συμβουλίου της Επικρατείας χωρίς να προσδιορίζει, με τρόπο ειδικό και συγκεκριμένο, τις αντίθετες κρίσεις του Συμβουλίου της Επικρατείας και τις δικαστικές αποφάσεις στις οποίες οι κρίσεις αυτές περιέχονται (βλ. ΣτΕ 1696/2021, 1857/2020, 1104/2020, 2119/2019, 1117/2018, 208/2018, 27/2016). Η εν λόγω αοριστία δεν μπορεί να θεραπευθεί με το από 22.10.2021 δικόγραφο (“προσθέτων λόγων”) του αναιρεσείοντος, με το οποίο αναπτύσσεται ο προκείμενος λόγος αναιρέσεως και, κατ’ επίκληση της διάταξης του εδ. β΄ της παρ. 3 του άρθρου 53 του π.δ. 18/1989 (όπως αντικαταστάθηκε με την παρ. 2 του άρθρου 15 του ν. 4446/2016), προβάλλεται ο ισχυρισμός ότι η αναιρεσιβαλλόμενη απόφαση είναι αντίθετη προς την 2699/2019 απόφαση του Συμβουλίου της Επικρατείας, η οποία δημοσιεύθηκε μετά την κατάθεση του εισαγωγικού δικογράφου της κρινόμενης αίτησης. Τούτο διότι, σύμφωνα με όσα έγιναν δεκτά στη σκέψη 4, η εφαρμογή της ως άνω διάταξης προϋποθέτει, μεταξύ άλλων, ότι με το εισαγωγικό δικόγραφο έχει προβληθεί συγκεκριμένος ισχυρισμός περί έλλειψης νομολογίας ή περί αντίθεσης της κρίσης της αναιρεσιβαλλόμενης απόφασης προς τη νομολογία του Συμβουλίου της Επικρατείας ή άλλου ανώτατου δικαστηρίου ή προς ανέκκλητη απόφαση διοικητικού δικαστηρίου. Και τούτο ανεξαρτήτως αν η ως άνω απόφαση 2699/2019 του Συμβουλίου της Επικρατείας αφορά στο αυτό νομικό ζήτημα ή απλώς σε ανάλογο ή παρόμοιο, καθώς με αυτή κρίθηκε ότι η μη σύνταξη του πρωτοκόλλου τελωνειακής παράβασης -και όχι η μη διεξαγωγή της διενεργούμενης στη συνέχεια διοικητικής ανάκρισης- από όργανα της τελωνειακής υπηρεσίας μπορεί, υπό προϋποθέσεις (οι οποίες, κατά τον αναιρεσείοντα, δεν συντρέχουν εν προκειμένω), να αναπληρώνεται από έγγραφο του διαβιβασθέντος προανακριτικού φακέλου άλλης δημόσιας αρχής, έστω κι αν αφορά την αντίστοιχη ποινική παράβαση της λαθρεμπορίας. Εξάλλου, ο επικουρικός ισχυρισμός του αναιρεσείοντος, που προβάλλεται με το ως άνω δικόγραφο προσθέτων λόγων, περί ανυπαρξίας νομολογίας επί του κρίσιμου εν προκειμένω ζητήματος, είναι απαράδεκτος, διότι, πέραν των ανωτέρω, τέτοιος ισχυρισμός δεν μπορεί να προβληθεί δυνάμει της διάταξης του εδ. β΄ της παρ. 3 του άρθρου 53 του π.δ. 18/1989. Συνεπώς, ο ως άνω υπό α’ λόγος αναιρέσεως είναι απορριπτέος ως απαράδεκτος.</p>
        <p>9. Επειδή, κατά το δεύτερο σκέλος του, ο προβαλλόμενος ισχυρισμός του αναιρεσείοντος για το παραδεκτό της κρινόμενης αίτησης, ο οποίος αφορά στον υπό στοιχείο γ λόγο αναιρέσεως, είναι επίσης αόριστος, δεδομένου ότι δεν προσδιορίζει, όπως επιβάλλεται από το άρθρο 53 παρ. 3 του π.δ. 18/1989, κατά τρόπο ειδικό και συγκεκριμένο, το νομικό ζήτημα που τίθεται με τον λόγο αυτό. Εν πάση περιπτώσει, η αναιρεσιβαλλόμενη απόφαση δεν περιέχει ρητή ερμηνευτική κρίση σε σχέση με την εφαρμογή των διατάξεων του άρθρου 96 του π.δ. 231/2007 (το οποίο ούτε καν μνημονεύει), δεν μπορεί δε να συναχθεί από το περιεχόμενό της συγκεκριμένη και σαφής κρίση του δικάσαντος εφετείου για την έννοια των διατάξεων αυτών, εν όψει άλλωστε του ότι δεν είχε προβληθεί ενώπιόν του αντίστοιχου περιεχομένου λόγος προσφυγής (πρβλ. ΣτΕ 2091/2021, 954/2021, 844/2021, 786/2021, 2810/2020). Κατά συνέπεια, ο προπαρατιθέμενος ισχυρισμός δεν μπορεί να θεμελιώσει το παραδεκτό του ως άνω λόγου αναιρέσεως, ο οποίος, ως εκ τούτου, πρέπει να απορριφθεί ως απαράδεκτος.</p>
        <p>10. Επειδή, ουδείς ισχυρισμός προβάλλεται με την υπό κρίση αίτηση για τη θεμελίωση του παραδεκτού των υπό β΄, δ΄ και ε΄ λόγων αναιρέσεως. Συνεπώς, και οι λόγοι αυτοί είναι απορριπτέοι ως απαράδεκτοι.</p>
        <p>11. Κατ’ ακολουθίαν των ανωτέρω, η κρινόμενη αίτηση πρέπει να απορριφθεί.</p>
        <p>Δ ι ά τ α ύ τ α</p>
        <p>Διατάσσει την απόδοση στον αναιρεσείοντα του καταβληθέντος με το αίτημα αναβολής παραβόλου.</p>
        <p>Απορρίπτει την αίτηση.</p>
        <p>Διατάσσει την κατάπτωση του καταβληθέντος για την άσκηση της αίτησης παραβόλου.</p>
        <p>Επιβάλλει στον αναιρεσείοντα τη δικαστική δαπάνη του Δημοσίου, η οποία ανέρχεται σε τετρακόσια εξήντα (460) ευρώ.</p>
        <p>Η διάσκεψη έγινε στην Αθήνα την 1 Νοεμβρίου 2022 και η απόφαση δημοσιεύθηκε σε δημόσια συνεδρίαση της 30ής Δεκεμβρίου του ίδιου έτους.</p>
        <p>Ο Προεδρεύων ΑντιπρόεδροςΗ Γραμματέας του Β΄ Τμήματος</p>
        <p>Κωνσταντίνος Κουσούλης Αναστασία Ζυγουρίτσα</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης αίτησης έχει καταβληθεί το νόμιμο παράβολο (βλ. το υπ’ αριθμ. κωδ. πληρωμής 283424713959_ 0826_0080/2019 ηλεκτρονικό παράβολο).</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την αίτηση αυτή ζητείται η αναίρεση της <ref href="/akn/gr/judgment/AppelateCourtAthens/2019/1217/!main">1217/2019 απόφασης του Διοικητικού Εφετείου Αθηνών</ref>. Με την απόφαση αυτή απορρίφθηκε προσφυγή του αναιρεσείοντος κατά της υπ’ αριθμ. 31/2013/2017 πράξης του Προϊσταμένου του Τελωνείου Ελευσίνας, κατά το κεφάλαιό της εκείνο, με το οποίο επιβλήθηκε σε βάρος του, ως υπαιτίου τέλεσης τελωνειακής παράβασης λαθρεμπορίας, πολλαπλό τέλος, ποσού 2.386.201,03 ευρώ, μετά από επιμερισμό του επιβληθέντος με την ίδια πράξη σε βάρος όλων των συνυπαιτίων πολλαπλού τέλους, ποσού 95.448.041,64 ευρώ (τριπλάσιου των αναλογουσών στο αντικείμενο της λαθρεμπορίας φορολογικών επιβαρύνσεων, ποσού 31.816.013,88 ευρώ), κηρύχθηκε δε συνυπόχρεος, αλληλεγγύως και εις ολόκληρον, για την καταβολή του συνολικώς επιβληθέντος πολλαπλού τέλους και των ως άνω φορολογικών επιβαρύνσεων.</p>
          </item>
          <item eId="motivation_list_1__item_3">
            <num>3.</num>
            <p>Επειδή, πριν από τη συζήτηση, υποβλήθηκε εκ μέρους του αναιρεσείοντος γραπτό αίτημα αναβολής της συζήτησης της υπόθεσης, συνοδευόμενο από το προβλεπόμενο στο νόμο παράβολο (βλ. το υπ’ αριθμ. κωδ. πληρωμής 538766875953_ 0411_0065/2022 ηλεκτρονικό παράβολο). Το Δικαστήριο απέρριψε το αίτημα αυτό με την αιτιολογία ότι τα προβαλλόμενα δεν συνιστούν λόγο αναβολής και προχώρησε στη συζήτηση της υπόθεσης. Κατόπιν τούτου, συντρέχει νόμιμη περίπτωση επιστροφής του ανωτέρω παραβόλου, κατά την <ref href="/akn/gr/act/presidentialDecree/1989/18/!main#art_33__par_5">παρ. 5 του άρθρου 33 του π.δ. 18/1989</ref> (Α΄ 8), όπως αυτή προστέθηκε με την <ref href="/akn/gr/act/law/2016/4446/!main#art_36__par_1">παρ. 1 του άρθρου 36 του ν. 4446/2016</ref> (Α΄ 240) και αντικαταστάθηκε με την <ref href="/akn/gr/act/law/2017/4465/!main#art_40__par_2">παρ. 2 του άρθρου 40 του ν. 4465/2017</ref> (Α΄ 47).</p>
          </item>
          <item eId="motivation_list_1__item_4">
            <num>4.</num>
            <p>Επειδή, στις παραγράφους <ref href="/akn/gr/act/presidentialDecree/1989/18/!main#art_53__par_3">3</ref> και <ref href="/akn/gr/act/presidentialDecree/1989/18/!main#art_53__par_4">4</ref> του άρθρου <ref href="/akn/gr/act/presidentialDecree/1989/18/!main#art_53">53</ref> του <ref href="/akn/gr/act/presidentialDecree/1989/18/!main">π.δ. 18/1989</ref> (Α΄ 8), όπως αντικαταστάθηκαν με το <ref href="/akn/gr/act/law/2010/3900/!main#art_12__par_1">άρθρο 12 παρ. 1 του ν. 3900/2010</ref> (Α΄ 213) και, περαιτέρω, η παρ. 3 με το <ref href="/akn/gr/act/law/2016/4446/!main#art_15__par_2">άρθρο 15 παρ. 2 του ν. 4446/2016</ref> (Α΄ 240), ορίζονται τα εξής: «3. Η αίτηση αναιρέσεως επιτρέπεται μόνον όταν προβάλλεται από τον διάδικο με συγκεκριμένους ισχυρισμούς που περιέχονται στο εισαγωγικό δικόγραφο ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση. 4. Δεν επιτρέπεται η άσκηση αίτησης αναιρέσεως όταν το ποσό της διαφοράς που άγεται ενώπιον του Συμβουλίου της Επικρατείας είναι κατώτερο από σαράντα χιλιάδες ευρώ […]». Κατά την έννοια των διατάξεων αυτών, για το παραδεκτό αίτησης αναιρέσεως απαιτείται, σωρευτικώς, αφενός το χρηματικό αντικείμενο της διαφοράς να μην υπολείπεται του ποσού των 40.000 ευρώ, αφετέρου ο αναιρεσείων να τεκμηριώσει επαρκώς, με ειδικούς ισχυρισμούς περιεχόμενους στο εισαγωγικό δικόγραφο, ότι με καθέναν από τους προβαλλόμενους λόγους αναιρέσεως τίθεται συγκεκριμένο νομικό ζήτημα, ήτοι ζήτημα ερμηνείας διάταξης νόμου ή γενικής αρχής του ουσιαστικού ή δικονομικού δικαίου, κρίσιμο για την επίλυση της διαφοράς και επί του οποίου είτε δεν υπάρχει νομολογία του Συμβουλίου της Επικρατείας είτε η σχετική κρίση της αναιρεσιβαλλόμενης απόφασης είναι αντίθετη προς παγιωμένη ή, πάντως, μη ανατραπείσα νομολογία του Συμβουλίου της Επικρατείας ή άλλου ανωτάτου δικαστηρίου ή προς ανέκκλητη απόφαση διοικητικού δικαστηρίου (ΣτΕ <ref href="/akn/gr/judgment/COS/2022/965/!main">965/2022</ref>, <ref href="/akn/gr/judgment/COS/2021/703/!main">703/2021</ref>, <ref href="/akn/gr/judgment/COS/2020/1153/!main">1153/2020</ref>, <ref href="/akn/gr/judgment/COS/2019/2894/!main">2894/2019</ref>, <ref href="/akn/gr/judgment/COS/2019/2280/!main">2280/2019</ref>, <ref href="/akn/gr/judgment/COS/2018/2097/!main">2097/2018</ref>, <ref href="/akn/gr/judgment/COS/2017/2007/!main">2007/2017</ref>, <ref href="/akn/gr/judgment/COS/2016/2403/!main">2403/2016</ref>). Ως τέτοια νομολογία νοείται η διαμορφωθείσα επί αυτού τούτου του κρίσιμου νομικού ζητήματος και όχι επί αναλόγου ή παρομοίου (ΣτΕ <ref href="/akn/gr/judgment/COS/2021/635/!main">635/2021</ref>, <ref href="/akn/gr/judgment/COS/2020/3021/!main">3021/2020</ref>, <ref href="/akn/gr/judgment/COS/2018/2568/!main">2568/2018</ref>, <ref href="/akn/gr/judgment/COS/2017/2987/!main">2987/2017</ref>). Κατά την έννοια, εξάλλου, των ίδιων διατάξεων, το αναιρετικό δικαστήριο δεν μπορεί να ερευνήσει αυτεπαγγέλτως τη συνδρομή λόγων που θεμελιώνουν το παραδεκτό της αίτησης αναιρέσεως, όταν δεν περιέχεται στο εισαγωγικό δικόγραφο σχετικός ειδικός ισχυρισμός (ΣτΕ <ref href="/akn/gr/judgment/COS/2020/2410/!main">2410/2020</ref>, <ref href="/akn/gr/judgment/COS/2020/2361/!main">2361/2020</ref>, <ref href="/akn/gr/judgment/COS/2018/2358/!main">2358/2018</ref>, <ref href="/akn/gr/judgment/COS/2017/1918/!main">1918/2017</ref>, <ref href="/akn/gr/judgment/COS/2016/2173/!main">2173/2016</ref>, <ref href="/akn/gr/judgment/COS/2015/4016/!main">4016/2015</ref>), το απαράδεκτο δε της αίτησης αναιρέσεως λόγω μη προβολής αυτοτελών και συγκεκριμένων ισχυρισμών με το ανωτέρω περιεχόμενο δεν δύναται να θεραπευθεί με την προβολή ισχυρισμών περί θεμελίωσης του παραδεκτού με άλλο δικόγραφο, όπως με δικόγραφο προσθέτων λόγων ή υπόμνημα (ΣτΕ <ref href="/akn/gr/judgment/COS/2020/794/!main">794/2020</ref>, <ref href="/akn/gr/judgment/COS/2018/2605/!main">2605/2018</ref>, <ref href="/akn/gr/judgment/COS/2018/2304/!main">2304/2018</ref>, <ref href="/akn/gr/judgment/COS/2018/1008/!main">1008/2018</ref>, <ref href="/akn/gr/judgment/COS/2018/678/!main">678/2018</ref> κ.ά.). Εξάλλου, το απαράδεκτο αυτό δεν μπορεί να θεραπευθεί ούτε με βάση τη νεότερη διάταξη του <ref href="/akn/gr/act/presidentialDecree/1989/18/!main#art_53__par_3">εδαφίου β΄ της παρ. 3 του άρθρου 53 του π.δ. 18/1989</ref>, διότι η διάταξη αυτή θεραπεύει το απαράδεκτο που συνδέεται με την παράλειψη επίκλησης, με το εισαγωγικό δικόγραφο, ορισμένης, αντίθετης προς τις κρίσεις της αναιρεσιβαλλόμενης απόφασης, νομολογίας, υπό την προϋπόθεση, όμως, ότι έχει τεθεί με το εισαγωγικό δικόγραφο συγκεκριμένο νομικό ζήτημα με την προβολή σχετικού λόγου και έχει προβληθεί συγκεκριμένος ισχυρισμός περί έλλειψης νομολογίας ή περί αντίθεσης της κρίσης της αναιρεσιβαλλόμενης απόφασης, κατά τα ανωτέρω εκτεθέντα, προς τη νομολογία του Συμβουλίου της Επικρατείας ή άλλου ανώτατου δικαστηρίου ή προς ανέκκλητη απόφαση διοικητικού δικαστηρίου (ΣτΕ <ref href="/akn/gr/judgment/COS/2021/243/!main">243/2021</ref>, <ref href="/akn/gr/judgment/COS/2020/1708/!main">1708/2020</ref>, <ref href="/akn/gr/judgment/COS/2020/1700/!main">1700/2020</ref>, <ref href="/akn/gr/judgment/COS/2020/794/!main">794/2020</ref>, <ref href="/akn/gr/judgment/COS/2019/2092/!main">2092/2019</ref>, <ref href="/akn/gr/judgment/COS/2018/1008/!main">1008/2018</ref> κ.ά.).</p>
          </item>
          <item eId="motivation_list_1__item_5">
            <num>5.</num>
            <p>Επειδή, το ποσό της διαφοράς που άγεται ενώπιον του Δικαστηρίου με την κρινόμενη αίτηση είναι ανώτερο των 40.000 ευρώ (βλ. και το 41335/18.10.2019 έγγραφο του Προϊσταμένου του Τελωνείου Ελευσίνας προς το Δικαστήριο).</p>
          </item>
          <item eId="motivation_list_1__item_6">
            <num>6.</num>
            <p>Επειδή, όπως προκύπτει από την αναιρεσιβαλλόμενη απόφαση, με το EMΠ.12122/11.03.2013 πληροφοριακό έγγραφο της Περιφερειακής Διεύθυνσης (Π.Δ.) Αττικής του Σώματος Δίωξης Οικονομικού Εγκλήματος (Σ.Δ.Ο.Ε.) διαβιβάστηκε στο Τελωνείο Ελευσίνας, λόγω αρμοδιότητας για την επιβολή των σχετικών φορολογικών επιβαρύνσεων και κυρώσεων, αντίγραφο της ΕΜΠ.25149/04.09.2012 πορισματικής αναφοράς της πιο πάνω υπηρεσίας προς την Εισαγγελία Πρωτοδικών Αθηνών για την άσκηση ποινικής δίωξης σε βάρος των Ι[…] Τ[…], Ι[…] Ρ[…] και Α[…] Γ[…], διοικητικών στελεχών της εδρεύουσας στο Δήμο Μεγαρέων εταιρίας με τον δ.τ. «ΤΑΡΤΑΡΟΥΓΚΑ Α.Ε.», καθώς και σε βάρος του Χ[…] Π[…], εξουσιοδοτημένου εκτελωνιστή της ίδιας εταιρίας, για το αδίκημα της λαθρεμπορίας. Η λαθρεμπορία συνίστατο στη διάθεση 193.120.000 τεμαχίων τσιγάρων στην εσωτερική κατανάλωση χωρίς την καταβολή των αναλογουσών σε αυτά δασμοφορολογικών επιβαρύνσεων, συνολικού ποσού 31.816.013,88 ευρώ, και επετεύχθη με τη διαφυγή των εμπορευμάτων από τις εγκαταστάσεις της διατηρούμενης από την ως άνω εταιρία αποθήκης τελωνειακής αποταμίευσης, στο καθεστώς της οποίας είχαν υπαχθεί, και ακολούθως με την υποβολή στο Τελωνείο Ελευσίνας, επ’ ονόματι της εταιρίας, των 42666-0/22.11.2010 και 42667-8/22.11.2010 διασαφήσεων εξαγωγής των εμπορευμάτων στη Συρία, με φερόμενο παραλήπτη την εταιρία «MOHASSIB FREIGHT IMPORT EXPORT», οι οποίες αποδείχθηκε ότι ήταν εικονικές. Τούτο διότι, όπως μεταξύ άλλων διαπιστώθηκε από τη διεξαχθείσα έρευνα, τα εμπορεύματα ουδέποτε φορτώθηκαν επί του μνημονευόμενου στα συνοδευτικά παραστατικά πλοίου “MAJA”, το οποίο απέπλευσε στις 23.11.2010 από τον λιμένα της Ελευσίνας με διαφορετικό φορτίο και με προορισμό την Τουρκία. Ο Προϊστάμενος του Τελωνείου Ελευσίνας, αφού ήλεγξε τα παραστατικά που υποβλήθηκαν για την εν λόγω εξαγωγή καπνικών προϊόντων και έλαβε υπόψη το περιεχόμενο της διαληφθείσης πορισματικής αναφοράς του Σ.Δ.Ο.Ε., συνεκτίμησε δε τις ενέργειες των εμπλεκόμενων υπαλλήλων του Τελωνείου, οι οποίοι είχαν εξεταστεί ενόρκως στο πλαίσιο της έρευνας του Σ.Δ.Ο.Ε., εξέδωσε την 31/2013/2017 πράξη του, με την οποία χαρακτήρισε τις πιο πάνω πράξεις ως τελωνειακές παραβάσεις, περιέχουσες τα στοιχεία του αδικήματος της λαθρεμπορίας κατά τις διατάξεις των άρθρων <ref href="/akn/gr/act/law/2001/2960/!main#art_Α__par_2">119 Α παρ. 2</ref>, <ref href="/akn/gr/act/law/2001/2960/!main#art_2__par_2">142 παρ. 2</ref> και <ref href="/akn/gr/act/law/2001/2960/!main#art_5__par_2">155 παρ. 2</ref> του <ref href="/akn/gr/act/law/2001/2960/!main">Εθνικού Τελωνειακού Κώδικα</ref> (<ref href="/akn/gr/act/law/2001/2960/!main">ν. 2960/2001</ref>), ως συνυπαίτιο δε αυτών των πράξεων θεώρησε, μεταξύ άλλων προσώπων, τον αναιρεσείοντα, τελωνειακό υπάλληλο, ο οποίος κατά την κρίσιμη ημέρα, εκτελώντας υπηρεσία στην Πύλη Εισόδου του Λιμένα Ελευσίνας, βεβαίωσε την είσοδο των εμπορευματοκιβωτίων στον τελωνειακό περίβολο του λιμένα θέτοντας την υπογραφή του στην πίσω σελίδα του φύλλου Ε των ως άνω διασαφήσεων. Με την ανωτέρω πράξη επιβλήθηκε σε βάρος του αναιρεσείοντος, ύστερα από επιμερισμό, πολλαπλό τέλος ποσού 2.386.201,03 ευρώ, ενώ, περαιτέρω, αυτός κηρύχθηκε αλληλεγγύως και εις ολόκληρον υπόχρεος για την καταβολή, αφενός, του επιβληθέντος, σε βάρος όλων των υπαιτίων, συνολικού πολλαπλού τέλους, ποσού 95.448.041,64 ευρώ και, αφετέρου, των δασμών και φόρων, ύψους 31.816.013,88 ευρώ, που καταλογίστηκαν σε βάρος της ως άνω εταιρίας «ΤΑΡΤΑΡΟΥΓΚΑ Α.Ε.». Κατά της πράξης αυτής ο αναιρεσείων άσκησε προσφυγή ενώπιον του Διοικητικού Εφετείου Αθηνών, η οποία απορρίφθηκε με την ήδη προσβαλλόμενη 1217/2019 απόφαση του δικαστηρίου αυτού. Με την αναιρεσιβαλλόμενη απόφαση κρίθηκε ότι ο αναιρεσείων, ο οποίος, ως εκ των αρμοδιοτήτων που ασκούσε, είχε την εποπτεία και την ευθύνη για τη διαδικασία εισόδου των εμπορευμάτων στο Λιμένα, γνώριζε και συμμετείχε στη μεθόδευση που κατέτεινε στην τέλεση της ένδικης παράβασης. Το δικάσαν δικαστήριο κατέληξε στην κρίση αυτή αφού έλαβε υπόψη ότι ο αναιρεσείων άσκησε πλημμελώς τα υπηρεσιακά του καθήκοντα, εν όψει μάλιστα του γεγονότος ότι στη συγκεκριμένη περίπτωση επρόκειτο για εξαγωγή μεγάλης ποσότητας καπνικών ειδών, τα οποία έφεραν, σύμφωνα με το οικείο πληροφοριακό σύστημα, υψηλό βαθμό επικινδυνότητας (δείκτης 93). Τούτο διότι έθεσε επί των οικείων διασαφήσεων τις απαραίτητες επισημάνσεις και σφραγίδες, προς βεβαίωση της εισόδου των εμπορευμάτων στο χώρο του Λιμένα, χωρίς να προβεί, όπως ομολόγησε και ο ίδιος κατά την ένορκη κατάθεσή του, σε φυσικό έλεγχο των εμπορευμάτων, με την δικαιολογία ότι έδωσε πίστη αφενός στις διαβεβαιώσεις του τελωνειακού υπαλλήλου και αμέσου προϊσταμένου του Ν[…] Κ[…], ο οποίος, έχοντας οριστεί ως υπεύθυνος ελεγκτής της ένδικης εξαγωγής, είχε ελέγξει και σφραγίσει τα εμπορεύματα κατά τη φόρτωσή τους στις εγκαταστάσεις της ως άνω εταιρίας, και αφετέρου στη σφράγιση και υπογραφή των διασαφήσεων τόσο από τον τελωνειακό υπάλληλο Δ[…] Π[…], αρμόδιο για τον έλεγχο της φόρτωσης των εμπορευμάτων στο πλοίο “MAJA”, όσο και από τον πλοίαρχο του εν λόγω πλοίου. Εξάλλου, το δικάσαν διοικητικό εφετείο απέρριψε το λόγο της προσφυγής ότι η ως άνω καταλογιστική πράξη εκδόθηκε χωρίς να διεξαχθεί διοικητική ανάκριση, σύμφωνα με τα οριζόμενα στο <ref href="/akn/gr/act/law/2001/2960/!main#art_150">άρθρο 150 του Εθνικού Τελωνειακού Κώδικα</ref>, αλλά αποκλειστικά με βάση τα έγγραφα της ποινικής διαδικασίας (προανάκρισης), δεχόμενο ότι ο Προϊστάμενος του Τελωνείου Ελευσίνας έλαβε υπόψη το σύνολο των εγγράφων του σχηματισθέντος φακέλου για την ένδικη λαθρεμπορία, στον οποίο περιλαμβανόταν και η από 3.7.2012 πορισματική αναφορά της Π.Δ. Αττικής του Σ.Δ.Ο.Ε.. Περαιτέρω, με την αναιρεσιβαλλόμενη απόφαση κρίθηκε ότι, σύμφωνα με τις διατάξεις της <ref href="/akn/gr/act/law/2001/2960/!main#art_152__par_4">παρ. 4 του άρθρου 152 του Εθνικού Τελωνειακού Κώδικα</ref>, το δικαίωμα του Δημοσίου να βεβαιώσει εν προκειμένω σε βάρος του αναιρεσείοντος πολλαπλά τέλη, καθώς και τους οφειλόμενους δασμούς και φόρους, δεν είχε υποπέσει στην προβλεπόμενη παραγραφή, εφόσον από την τέλεσή της, στις 23.11.2010, μέχρι την κοινοποίηση της προσβαλλόμενης πράξης στον αναιρεσείοντα, στις 17.11.2017, δεν είχε συμπληρωθεί επταετία, οι διατάξεις δε των άρθρων 218 και 220 του Κοινοτικού <ref href="/akn/gr/act/law/2001/2960/!main">Τελωνειακού Κώδικα</ref>, που επικαλέστηκε με την προσφυγή του ο αναιρεσείων, δεν αναφέρονται σε χρηματικές κυρώσεις σε βάρος των υπαιτίων λαθρεμπορικής παράβασης, αλλά σε τελωνειακές οφειλές που γεννώνται κατά την αποδοχή διασάφησης. Τέλος, το δικάσαν δικαστήριο, λαμβάνοντας υπόψη το είδος της παράβασης, τη βαρύτητά της, τις συνθήκες υπό τις οποίες διαπράχθηκε, το βαθμό συμμετοχής του αναιρεσείοντος στη διάπραξή της και το ύψος των διαφυγόντων φόρων, έκρινε ότι ορθώς προσδιορίστηκε με την προσβαλλόμενη πράξη το ποσό του συνολικού πολλαπλού τέλους που αναλογούσε στον αναιρεσείοντα, απορρίπτοντας ως αβάσιμο το λόγο της προσφυγής περί μη αιτιολογημένου επιμερισμού του τέλους αυτού.</p>
          </item>
          <item eId="motivation_list_1__item_7">
            <num>7.</num>
            <p>Επειδή, με το εισαγωγικό δικόγραφο της κρινόμενης αίτησης πλήττονται οι κρίσεις της αναιρεσιβαλλόμενης απόφασης, ως παραβιάζουσες διατάξεις νόμων και κανονιστικών πράξεων της Διοίκησης, καθώς και ως ερειδόμενες σε ελλιπώς αιτιολογημένες σκέψεις του δικάσαντος δικαστηρίου. Ειδικότερα, προβάλλονται τα εξής: α) Κατ’ εσφαλμένη ερμηνεία και εφαρμογή της <ref href="/akn/gr/act/law/2001/2960/!main#art_150__par_3">παρ. 3 του άρθρου 150 του Εθνικού Τελωνειακού Κώδικα</ref> το δικάσαν δικαστήριο έκρινε ότι δεν συνιστούσε παράβαση ουσιώδους τύπου της διαδικασίας η έκδοση της ένδικης πράξης καταλογισμού πολλαπλού τέλους και των διαφυγόντων φόρων χωρίς τη διενέργεια προηγουμένως διοικητικής ανακριτικής έρευνας αλλά κατ’ επίκληση μόνο των στοιχείων της ποινικής προανάκρισης, εφόσον μάλιστα με το απευθυνόμενο προς τον αρμόδιο Εισαγγελέα πόρισμα αυτής δεν αποδόθηκε στον αναιρεσείοντα ευθύνη για την επίμαχη λαθρεμπορία. β) Με ανεπαρκή αιτιολογία ως προς τις παράνομες πράξεις του αναιρεσείοντος και χωρίς να λάβει υπόψη κρίσιμα στοιχεία του φακέλου της υπόθεσης (όπως το από 6.6.2013 υπόμνημα της Οικονομικής Επιθεωρήτριας Θ. Τζίκα προς την εισαγγελική αρχή) το δικάσαν δικαστήριο δέχθηκε ότι ο αναιρεσείων υπέπεσε στο ειδικότερο αδίκημα της <ref href="/akn/gr/act/law/2001/2960/!main#art_155__par_2">περ. ζ της παρ. 2 του άρθρου 155 του Εθνικού Τελωνειακού Κώδικα</ref> (“αγορά, πώληση και κατοχή εμπορευμάτων που έχουν εισαχθεί ή τεθεί στην κατανάλωση κατά τρόπο που συνιστά το αδίκημα της λαθρεμπορίας”) και ότι συνέτρεχε στο πρόσωπό του το στοιχείο του δόλου. γ) Κατ’ εσφαλμένη ερμηνεία και εφαρμογή της <ref href="/akn/gr/act/presidentialDecree/2007/231/!main#art_96">περ. δ’ του άρθρου 96 του π.δ. 231/2007</ref> περί των καθηκόντων των τελωνειακών υπαλλήλων έγινε δεκτό από το δικάσαν δικαστήριο ότι, παρότι τα οικεία τελωνειακά και φορτωτικά έγγραφα υπεγράφησαν από τον τελωνειακό υπάλληλο που είχε ορισθεί ως αρμόδιος ελεγκτής για την επίμαχη εξαγωγή, η προσυπογραφή των εγγράφων αυτών από τον αναιρεσείοντα συνιστούσε αναγκαία προϋπόθεση για τον έλεγχο των εμπορευματοκιβωτίων και τη βεβαίωση της εξαγωγής τους και, άρα, στοιχειοθετούσε τη συμμετοχή του στη λαθρεμπορική παράβαση. δ) Με ανεπαρκή αιτιολογία, ήτοι χωρίς να εξειδικεύει το βαθμό συμμετοχής του αναιρεσείοντος στην ένδικη λαθρεμπορική παράβαση και τα κριτήρια που έλαβε σχετικώς υπόψη, το δικάσαν δικαστήριο έκρινε ως ορθό τον προσδιορισμό από την τελωνειακή αρχή του ποσού εκ του συνολικώς καταλογισθέντος πολλαπλού τέλους που αναλογούσε στον αναιρεσείοντα. ε) Κατ’ εσφαλμένη ερμηνεία και εφαρμογή των άρθρων 218 και 220 του Κοινοτικού <ref href="/akn/gr/act/law/2001/2960/!main">Τελωνειακού Κώδικα</ref> (Καν. ΕΟΚ 2913/1992) απορρίφθηκε με την αναιρεσιβαλλόμενη απόφαση ο λόγος της προσφυγής ότι το δικαίωμα του Δημοσίου να επιβάλει τους διαφυγόντες φόρους και το πολλαπλό τέλος είχε παραγραφεί από το έτος 2013, οπότε καταχωρήθηκε στο πρωτόκολλο εισερχομένων εγγράφων του οικείου Τελωνείου το EMΠ.12122/11.03.2013 πληροφοριακό έγγραφο του Σ.Δ.Ο.Ε.. Προς θεμελίωση του παραδεκτού της κρινόμενης αίτησης σύμφωνα με τις προεκτεθείσες διατάξεις του <ref href="/akn/gr/act/presidentialDecree/1989/18/!main#art_53">άρθρου 53 του π.δ. 18/1989</ref>, ο αναιρεσείων ισχυρίζεται ότι η αναιρεσιβαλλόμενη απόφαση “ευρίσκεται σε ευθεία αντίθεση προς τη νομολογία του ΣΤΕ (διενέργεια διοικητικής ανάκρισης πριν την έκδοση της καταλογιστικής πράξης)” και ότι “δεν έχει αντιμετωπιστεί έως τώρα η ευθύνη των τελωνειακών υπαλλήλων “πύλης εισόδου-εξόδου” των τελωνειακών χώρων όταν συντρέχει η διάταξη του <ref href="/akn/gr/act/presidentialDecree/2007/231/!main#art_96">άρθρου 96 του ΠΔ 231/2007</ref>”.</p>
          </item>
          <item eId="motivation_list_1__item_8">
            <num>8.</num>
            <p>Επειδή, κατά το πρώτο του σκέλος, ο προεκτεθείς ισχυρισμός του αναιρεσείοντος, αναγόμενος κατά το περιεχόμενό του στο παραδεκτό του υπό στοιχείο α λόγου αναιρέσεως, αναφέρεται στο ζήτημα αν η διενέργεια διοικητικής ανάκρισης αποτελεί ουσιώδη τύπο της διαδικασίας επιβολής πολλαπλού τέλους και, ειδικότερα, αν η μη διενέργειά της μπορεί να αναπληρωθεί από τη διεξαγόμενη στο πλαίσιο της ποινικής διαδικασίας προανάκριση. Ανεξαρτήτως, όμως, αν από την αναιρεσιβαλλόμενη απόφαση μπορεί να συναχθεί έμμεση ερμηνευτική κρίση του δικάσαντος δικαστηρίου για την έννοια της κρίσιμης εν προκειμένω διάταξης της <ref href="/akn/gr/act/law/2001/2960/!main#art_150__par_3">παρ. 3 του άρθρου 150 του Εθνικού Τελωνειακού Κώδικα</ref>, και μάλιστα αντίθετη προς τα υποστηριζόμενα σχετικώς από τον αναιρεσείοντα, ο ισχυρισμός αυτός προβάλλεται αορίστως, διότι ο αναιρεσείων αναφέρεται γενικώς σε αντίθετη νομολογία του Συμβουλίου της Επικρατείας χωρίς να προσδιορίζει, με τρόπο ειδικό και συγκεκριμένο, τις αντίθετες κρίσεις του Συμβουλίου της Επικρατείας και τις δικαστικές αποφάσεις στις οποίες οι κρίσεις αυτές περιέχονται (βλ. ΣτΕ <ref href="/akn/gr/judgment/COS/2021/1696/!main">1696/2021</ref>, <ref href="/akn/gr/judgment/COS/2020/1857/!main">1857/2020</ref>, <ref href="/akn/gr/judgment/COS/2020/1104/!main">1104/2020</ref>, <ref href="/akn/gr/judgment/COS/2019/2119/!main">2119/2019</ref>, <ref href="/akn/gr/judgment/COS/2018/1117/!main">1117/2018</ref>, <ref href="/akn/gr/judgment/COS/2018/208/!main">208/2018</ref>, <ref href="/akn/gr/judgment/COS/2016/27/!main">27/2016</ref>). Η εν λόγω αοριστία δεν μπορεί να θεραπευθεί με το από 22.10.2021 δικόγραφο (“προσθέτων λόγων”) του αναιρεσείοντος, με το οποίο αναπτύσσεται ο προκείμενος λόγος αναιρέσεως και, κατ’ επίκληση της διάταξης του <ref href="/akn/gr/act/presidentialDecree/1989/18/!main#art_53__par_3">εδ. β΄ της παρ. 3 του άρθρου 53 του π.δ. 18/1989</ref> (όπως αντικαταστάθηκε με την <ref href="/akn/gr/act/law/2016/4446/!main#art_15__par_2">παρ. 2 του άρθρου 15 του ν. 4446/2016</ref>), προβάλλεται ο ισχυρισμός ότι η αναιρεσιβαλλόμενη απόφαση είναι αντίθετη προς την <ref href="/akn/gr/judgment/COS/2019/2699/!main">2699/2019 απόφαση του Συμβουλίου της Επικρατείας</ref>, η οποία δημοσιεύθηκε μετά την κατάθεση του εισαγωγικού δικογράφου της κρινόμενης αίτησης. Τούτο διότι, σύμφωνα με όσα έγιναν δεκτά στη σκέψη 4, η εφαρμογή της ως άνω διάταξης προϋποθέτει, μεταξύ άλλων, ότι με το εισαγωγικό δικόγραφο έχει προβληθεί συγκεκριμένος ισχυρισμός περί έλλειψης νομολογίας ή περί αντίθεσης της κρίσης της αναιρεσιβαλλόμενης απόφασης προς τη νομολογία του Συμβουλίου της Επικρατείας ή άλλου ανώτατου δικαστηρίου ή προς ανέκκλητη απόφαση διοικητικού δικαστηρίου. Και τούτο ανεξαρτήτως αν η ως άνω <ref href="/akn/gr/judgment/COS/2019/2699/!main">απόφαση 2699/2019 του Συμβουλίου της Επικρατείας </ref>αφορά στο αυτό νομικό ζήτημα ή απλώς σε ανάλογο ή παρόμοιο, καθώς με αυτή κρίθηκε ότι η μη σύνταξη του πρωτοκόλλου τελωνειακής παράβασης -και όχι η μη διεξαγωγή της διενεργούμενης στη συνέχεια διοικητικής ανάκρισης- από όργανα της τελωνειακής υπηρεσίας μπορεί, υπό προϋποθέσεις (οι οποίες, κατά τον αναιρεσείοντα, δεν συντρέχουν εν προκειμένω), να αναπληρώνεται από έγγραφο του διαβιβασθέντος προανακριτικού φακέλου άλλης δημόσιας αρχής, έστω κι αν αφορά την αντίστοιχη ποινική παράβαση της λαθρεμπορίας. Εξάλλου, ο επικουρικός ισχυρισμός του αναιρεσείοντος, που προβάλλεται με το ως άνω δικόγραφο προσθέτων λόγων, περί ανυπαρξίας νομολογίας επί του κρίσιμου εν προκειμένω ζητήματος, είναι απαράδεκτος, διότι, πέραν των ανωτέρω, τέτοιος ισχυρισμός δεν μπορεί να προβληθεί δυνάμει της διάταξης του <ref href="/akn/gr/act/presidentialDecree/1989/18/!main#art_53__par_3">εδ. β΄ της παρ. 3 του άρθρου 53 του π.δ. 18/1989</ref>. Συνεπώς, ο ως άνω υπό α’ λόγος αναιρέσεως είναι απορριπτέος ως απαράδεκτος.</p>
          </item>
          <item eId="motivation_list_1__item_9">
            <num>9.</num>
            <p>Επειδή, κατά το δεύτερο σκέλος του, ο προβαλλόμενος ισχυρισμός του αναιρεσείοντος για το παραδεκτό της κρινόμενης αίτησης, ο οποίος αφορά στον υπό στοιχείο γ λόγο αναιρέσεως, είναι επίσης αόριστος, δεδομένου ότι δεν προσδιορίζει, όπως επιβάλλεται από το <ref href="/akn/gr/act/presidentialDecree/1989/18/!main#art_53__par_3">άρθρο 53 παρ. 3 του π.δ. 18/1989</ref>, κατά τρόπο ειδικό και συγκεκριμένο, το νομικό ζήτημα που τίθεται με τον λόγο αυτό. Εν πάση περιπτώσει, η αναιρεσιβαλλόμενη απόφαση δεν περιέχει ρητή ερμηνευτική κρίση σε σχέση με την εφαρμογή των διατάξεων του <ref href="/akn/gr/act/presidentialDecree/2007/231/!main#art_96">άρθρου 96 του π.δ. 231/2007</ref> (το οποίο ούτε καν μνημονεύει), δεν μπορεί δε να συναχθεί από το περιεχόμενό της συγκεκριμένη και σαφής κρίση του δικάσαντος εφετείου για την έννοια των διατάξεων αυτών, εν όψει άλλωστε του ότι δεν είχε προβληθεί ενώπιόν του αντίστοιχου περιεχομένου λόγος προσφυγής (πρβλ. ΣτΕ <ref href="/akn/gr/judgment/COS/2021/2091/!main">2091/2021</ref>, <ref href="/akn/gr/judgment/COS/2021/954/!main">954/2021</ref>, <ref href="/akn/gr/judgment/COS/2021/844/!main">844/2021</ref>, <ref href="/akn/gr/judgment/COS/2021/786/!main">786/2021</ref>, <ref href="/akn/gr/judgment/COS/2020/2810/!main">2810/2020</ref>). Κατά συνέπεια, ο προπαρατιθέμενος ισχυρισμός δεν μπορεί να θεμελιώσει το παραδεκτό του ως άνω λόγου αναιρέσεως, ο οποίος, ως εκ τούτου, πρέπει να απορριφθεί ως απαράδεκτος.</p>
          </item>
          <item eId="motivation_list_1__item_10">
            <num>10.</num>
            <p>Επειδή, ουδείς ισχυρισμός προβάλλεται με την υπό κρίση αίτηση για τη θεμελίωση του παραδεκτού των υπό β΄, δ΄ και ε΄ λόγων αναιρέσεως. Συνεπώς, και οι λόγοι αυτοί είναι απορριπτέοι ως απαράδεκτοι.
11. Κατ’ ακολουθίαν των ανωτέρω, η κρινόμενη αίτηση πρέπει να απορριφθεί.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p>Διατάσσει την απόδοση στον αναιρεσείοντα του καταβληθέντος με το αίτημα αναβολής παραβόλου.</p>
        <p>Απορρίπτει την αίτηση.</p>
        <p>Διατάσσει την κατάπτωση του καταβληθέντος για την άσκηση της αίτησης παραβόλου.</p>
        <p>Επιβάλλει στον αναιρεσείοντα τη δικαστική δαπάνη του Δημοσίου, η οποία ανέρχεται σε τετρακόσια εξήντα (460) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα την <date refersTo="courtConferenceDate" date="2022-11-01">1 Νοεμβρίου 2022</date> και η απόφαση δημοσιεύθηκε σε δημόσια συνεδρίαση της 30ής Δεκεμβρίου του ίδιου έτους.</p>
      <p>Ο Προεδρεύων ΑντιπρόεδροςΗ Γραμματέας του Β΄ Τμήματος</p>
      <p>Κωνσταντίνος Κουσούλης Αναστασία Ζυγουρίτσα</p>
    </conclusions>
  </judgment>
</akomaNtoso>
