<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/COS/2022/A2769/!main"/>
          <FRBRuri value="/akn/gr/judgment/COS/2022/A2769/"/>
          <FRBRdate name="decisionPublicationDate" date="2022-12-29"/>
          <FRBRauthor href="#COS"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/COS/2022/A2769/ell@/!main"/>
          <FRBRuri value="/akn/gr/judgment/COS/2022/A2769/ell@"/>
          <FRBRdate name="decisionPublicationDate" date="2022-12-29"/>
          <FRBRauthor href="#COS"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/COS/2022/A2769/ell@/!main.xml"/>
          <FRBRuri value="/akn/gr/judgment/COS/2022/A2769/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2022-12-29" by="#COS" refersTo="#decisionPublicationDate"/>
        <step date="2022-03-08" by="#COS" refersTo="#courtConferenceDate"/>
        <step date="2020-10-01" by="#COS" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/COS/2022/A2769/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>
        <docNumber>2769/2022</docNumber>
      </p>
      <p>
        <docProponent>ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</docProponent>
      </p>
      <p>ΤΜΗΜΑ Γ΄</p>
      <p>Συνεδρίασε δημόσια στο ακροατήριό του την <date refersTo="publicHearingDate" date="2020-10-01">1η Οκτωβρίου 2020</date>, με την εξής σύνθεση: Δημήτριος Σκαλτσούνης, Αντιπρόεδρος, Πρόεδρος του Γ΄ Τμήματος, Δημήτριος Μακρής, Μαρλένα Τριπολιτσιώτη, Ιφιγένεια Αργυράκη, Βασίλειος Ανδρουλάκης, Σύμβουλοι, Δημήτριος Βανδώρος, Βασίλειος Γκέρτσος, Πάρεδροι. Γραμματέας ο Νικόλαος Βασιλόπουλος.</p>
    </header>
    <judgmentBody>
      <introduction>
        <p>Για να δικάσει την από 15 Απριλίου 2015 έφεση:</p>
        <p>του Ε. Σ.του Ν., κατοίκου Ρόδου, ο οποίος παρέστη με τον δικηγόρο Χαράλαμπο Χρυσανθάκη (Α.Μ. 11855), που τον διόρισε στο ακροατήριο,</p>
        <p>κατά του Δήμου Ρόδου, ο οποίος παρέστη με τον δικηγόρο Δημήτριο Σαλαμαστράκη (Α.Μ. 377 Δ.Σ. Ρόδου), που τον διόρισε με απόφαση της Οικονομικής Επιτροπής του Δήμου, και ο οποίος κατέθεσε δήλωση, σύμφωνα με το άρθρο 26 του ν. 4509/2017, περί μη εμφανίσεώς του,</p>
        <p>και κατά της υπ’ αριθ. 193/2015 αποφάσεως του Διοικητικού Εφετείου Πειραιώς.</p>
        <p>Η εκδίκαση άρχισε με την ανάγνωση της εκθέσεως του εισηγητή, Παρέδρου Δημητρίου Βανδώρου.</p>
        <p>Κατόπιν το δικαστήριο άκουσε τον πληρεξούσιο του εκκαλούντος, ο οποίος ανέπτυξε και προφορικά τους προβαλλόμενους λόγους εφέσεως και ζήτησε να γίνει δεκτή η έφεση.</p>
        <p>Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι</p>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <p>1. Επειδή, για την άσκηση της κρινόμενης έφεσης καταβλήθηκε το νόμιμο παράβολο (Α´ 1392418, 4055649/2015 γραμμάτια παραβόλου).</p>
        <p>2. Επειδή, με την έφεση αυτή, η οποία παραπέμφθηκε, κατ’ άρθρο 14 παρ. 5 του π.δ. 18/1989 (Α΄ 8), λόγω σπουδαιότητας, με την 2809/2019 απόφαση της πενταμελούς σύνθεσης του Γ΄ Τμήματος στην επταμελή του σύνθεση, ζητείται η εξαφάνιση της 193/2015 απόφασης του Διοικητικού Εφετείου Πειραιά, με την οποία απορρίφθηκε αίτηση ακυρώσεως του εκκαλούντος κατά της 2482/16.8.2013 απόφασης του Δημάρχου Ρόδου (Γ΄ ..). Με την τελευταία απόφαση είχε ανακληθεί η πράξη διορισμού του εκκαλούντος στον οικείο Δήμο σε θέση του κλάδου ΔΕ 23 Δημοτικής Αστυνομίας (απόφαση 197/2005 του ανωτέρω Δημάρχου, ΦΕΚ τ. ν.π.δ.δ. 53/9.3.2005).</p>
        <p>3. Επειδή στο άρθρο 27 παρ. 2 του Κώδικα Κατάστασης Δημοτικών και Κοινοτικών Υπαλλήλων (ν. 3584/2007, Α´ 143) ορίζεται ότι: «Η πράξη διορισμού, που έγινε κατά παράβαση νόμου, ανακαλείται εντός διετίας από τη δημοσίευσή της. Μετά την παρέλευση της προθεσμίας αυτής, η πράξη διορισμού ανακαλείται εάν αυτός που διορίσθηκε προκάλεσε δολίως ή υποβοήθησε την παρανομία ...».</p>
        <p>4. Επειδή, στο άρθρο 1 παρ. 1 περ. α΄ του ν. 702/1977 (Α΄ 268), όπως η διάταξη αυτή αντικαταστάθηκε με το άρθρο 1 παρ. 1 του ν. 2944/2001 (Α΄ 222), ορίζεται ότι: «1. Στην αρμοδιότητα του τριμελούς διοικητικού εφετείου υπάγεται η εκδίκαση αιτήσεων ακυρώσεως ατομικών πράξεων διοικητικών αρχών που αφορούν: α) το διορισμό και την εν γένει υπηρεσιακή κατάσταση των λειτουργών και υπαλλήλων (πολιτικών, στρατιωτικών και δικαστικών) του Δημοσίου, των οργανισμών τοπικής αυτοδιοίκησης πρώτης και δεύτερης βαθμίδας και των λοιπών νομικών προσώπων δημοσίου δικαίου, β) …». Εξάλλου, στο άρθρο 5Α του ν. 702/1977, το οποίο προστέθηκε με το άρθρο 3 του ν. 2944/2001, όπως αντικαταστάθηκε, τελικώς, με το άρθρο 47 παρ. 3 του ν. 3900/2010 (Α΄ 213), ορίζονται τα εξής: «Οι αποφάσεις των διοικητικών εφετείων που εκδίδονται επί διαφορών των περιπτώσεων α΄ … της παραγράφου 1 του άρθρου 1 του παρόντος νόμου δεν υπόκεινται σε έφεση. Εξαιρούνται και υπόκεινται σε έφεση οι διαφορές που αφορούν: α) το διορισμό με διαδικασία μη υποκείμενη στον έλεγχο του Α.Σ.Ε.Π., τη μετάταξη, την προαγωγή σε βαθμό που χαρακτηρίζεται ανώτατος από διάταξη νόμου και τη λύση της υπαλληλικής σχέσης των υπαλλήλων (πολιτικών και δικαστικών) του Δημοσίου, των Οργανισμών Τοπικής Αυτοδιοίκησης πρώτης και δεύτερης βαθμίδας και των λοιπών νομικών προσώπων δημοσίου δικαίου, β) … ε) …».</p>
        <p>5. Επειδή, οι αποφάσεις των διοικητικών εφετείων επί των κατά την περίπτωση α΄ της παραγράφου 1 του άρθρου 1 του ν. 702/1977 ακυρωτικών διαφορών από ατομικές διοικητικές πράξεις (ή παραλείψεις) περί τον διορισμό των υπαλλήλων του Δημοσίου, των οργανισμών τοπικής αυτοδιοίκησης και των λοιπών νομικών προσώπων δημοσίου δικαίου με διαδικασία υποκείμενη στον έλεγχο του Ανώτατου Συμβουλίου Επιλογής Προσωπικού (Α.Σ.Ε.Π.), δεν υπόκεινται σε έφεση, σύμφωνα με τον κανόνα του ανεκκλήτου των ανωτέρω αποφάσεων, κατά το άρθρο 5Α του ίδιου νόμου, όπως αντικαταστάθηκε με το άρθρο 47 παρ. 3 του ν. 3900/2010. Η διαφοροποίηση δε των υποθέσεων που αφορούν τον διορισμό με διαδικασία υποκείμενη στον έλεγχο του Α.Σ.Ε.Π. από τις υποθέσεις που αφορούν τον διορισμό με διαδικασία μη υποκείμενη στον έλεγχο της εν λόγω αρχής, στις οποίες, κατ’ εξαίρεση, επιτρέπεται η άσκηση έφεσης, δικαιολογείται από το γεγονός ότι το Α.Σ.Ε.Π. αποτελεί ανεξάρτητη αρχή, στον έλεγχο της οποίας υπάγεται –κατά την παράγραφο 7 του άρθρου 103 του Συντάγματος (η οποία προστέθηκε με το από 6.4.2001 Ψήφισμα της Ζ΄ Αναθεωρητικής Βουλής, Α΄ 84)– ο διορισμός σε θέσεις υπαλλήλων «στο Δημόσιο και στον ευρύτερο δημόσιο τομέα» και η οποία λειτουργεί ως συνταγματική εγγύηση για τη διασφάλιση των αρχών της αντικειμενικότητας, της διαφάνειας και της αξιοκρατίας, που διέπουν τη διαδικασία πρόσβασης στις εν λόγω υπαλληλικές θέσεις (βλ. ΣτΕ 2063/2020, 913/2014, 852/2013, ΣτΕ σε συμβ. 149/2020, 2226/2016, 2822/2014). Ωστόσο, σε περίπτωση που ο διορισμός των ανωτέρω υπαλλήλων ανακληθεί με διαδικασία μη υποκείμενη στον έλεγχο του Α.Σ.Ε.Π., οι αποφάσεις των διοικητικών εφετείων επί των σχετικών ακυρωτικών διαφορών υπόκεινται κατ’ εξαίρεση σε έφεση, κατά την έννοια της ανωτέρω διάταξης του άρθρου 5Α (εδ. β΄ περίπτ. α΄) του ν. 702/1977, ανεξαρτήτως αν ο διορισμός είχε υπαχθεί ή όχι στον έλεγχο της ανεξάρτητης αυτής αρχής, εφόσον κατά την έκδοση της σχετικής ανακλητικής πράξης δεν υφίσταται η προαναφερόμενη συνταγματική εγγύηση, η οποία δικαιολογεί το ανέκκλητο των αποφάσεων επί διαφορών περί τον διορισμό με διαδικασία υποκείμενη στον έλεγχο του Α.Σ.Ε.Π. Στην ειδικότερη, όμως, περίπτωση που η ανάκληση του διορισμού των εν λόγω υπαλλήλων έχει ως έρεισμα προηγούμενη απόφαση του Α.Σ.Ε.Π. με την οποία ο διορισμός αυτός κρίθηκε μη νόμιμος, η απόφαση του διοικητικού εφετείου επί της σχετικής ακυρωτικής διαφοράς δεν υπόκειται σε έφεση (βλ. ΣτΕ 459/2021 7μ., 2063/2020).</p>
        <p>6. Επειδή, η ανάκληση του διορισμού του εκκαλούντος δημοτικού υπαλλήλου εχώρησε δυνάμει της παρατεθείσας διάταξης του άρθρου 27 παρ. 2 του Κώδικα Κατάστασης Δημοτικών και Κοινοτικών Υπαλλήλων, χωρίς να υπόκειται, κατά τη διάταξη αυτή, στον έλεγχο του Α.Σ.Ε.Π. Εξάλλου, της ανακλητικής πράξης του διορισμού του εκκαλούντος δεν προηγήθηκε απόφαση του Α.Σ.Ε.Π., με την οποία να κρίθηκε μη νόμιμος ο εν λόγω διορισμός. Ως εκ τούτου, η εκκαλούμενη απόφαση υπόκειται κατ’ εξαίρεση σε έφεση, κατά την έννοια της παρατεθείσας διάταξης του άρθρου 5Α (εδ. β΄ περ. α΄) του ν. 702/1977, ανεξαρτήτως του αν ο εκκαλών είχε διοριστεί βάσει διαδικασίας υποκείμενης στον έλεγχο του Α.Σ.Ε.Π.</p>
        <p>7. Επειδή, στο άρθρο 25 παρ. 1 του π.δ. 18/1989 ορίζεται ότι: «Επιτρέπεται η υποβολή πρόσθετων λόγων με δικόγραφο που κατατίθεται … και κοινοποιείται επί ποινή απαραδέκτου, δεκαπέντε τουλάχιστον πλήρεις ημέρες πριν από τη συζήτηση, με επιμέλεια εκείνου που άσκησε το ένδικο μέσο. …».</p>
        <p>8. Επειδή, κατά την έννοια της πιο πάνω διάταξης, η υποβολή πρόσθετων λόγων είναι επιτρεπτή έως την πρώτη συζήτηση της υπόθεσης ενώπιον του αρμόδιου σχηματισμού του Συμβουλίου της Επικρατείας. Μετά τη συζήτηση αυτή δεν επιτρέπεται η υποβολή πρόσθετων λόγων είτε ενώπιον του αυτού σχηματισμού είτε ενώπιον ανώτερου σχηματισμού, προς τον οποίο παραπέμφθηκε η υπόθεση (βλ. ΣτΕ 148/2014 Ολομ., 286/2011, 291/1995, 4820/1984, 2325/1984 Ολομ.).</p>
        <p>9. Επειδή, συνεπώς, το από 3.3.2020 δικόγραφο του εκκαλούντος, το οποίο κατατέθηκε ως δικόγραφο πρόσθετων λόγων στη Γραμματεία του Δικαστηρίου στις 6.3.2020, δηλαδή μετά την πρώτη συζήτηση της υπόθεσης, η οποία έλαβε χώρα ενώπιον της πενταμελούς σύνθεσης του Γ΄ Τμήματος, και μετά τη δημοσίευση της 2809/2019 παραπεμπτικής απόφασης προς την επταμελή σύνθεση, είναι απαράδεκτο κατά το μέρος που με αυτό προβάλλονται νέοι λόγοι έφεσης, μη περιλαμβανόμενοι στο κύριο δικόγραφο∙ κατά τα λοιπά λογίζεται και είναι ληπτέο υπόψη ως υπόμνημα.</p>
        <p>10. Επειδή, στην παράγραφο 1 εδ. β΄ και γ΄ του άρθρου 58 του π.δ. 18/1989, όπως αυτή τροποποιήθηκε με το άρθρο 12 παρ. 2 του ν. 3900/2010 και ήδη με το άρθρο 15 παρ. 3 του ν. 4446/2016 (Α΄ 240), ορίζονται τα εξής: «Η έφεση επιτρέπεται μόνον όταν προβάλλεται από τον διάδικο, με συγκεκριμένους ισχυρισμούς, που περιέχονται στο σχετικό δικόγραφο, ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση».</p>
        <p>11. Επειδή, κατά την έννοια της πιο πάνω διάταξης, ο εκκαλών βαρύνεται, επί ποινή ολικού ή μερικού απαραδέκτου της έφεσής του, να τεκμηριώσει με ειδικούς και συγκεκριμένους ισχυρισμούς, που περιλαμβάνονται στο εισαγωγικό δικόγραφο, ότι με καθέναν από τους προβαλλόμενους λόγους τίθεται συγκεκριμένο νομικό ζήτημα, κρίσιμο για την επίλυση της ενώπιον του Δικαστηρίου αγομένης διαφοράς, επί του οποίου είτε (α) δεν υπάρχει νομολογία του Συμβουλίου της Επικρατείας, είτε (β) οι σχετικές κρίσεις και παραδοχές τής προσβαλλόμενης απόφασης, έρχονται σε αντίθεση προς μη ανατραπείσα νομολογία του Συμβουλίου της Επικρατείας ή άλλου ανώτατου δικαστηρίου ή, ελλείψει αυτών, προς ανέκκλητη απόφαση διοικητικού δικαστηρίου. Ενόψει του σκοπού της διάταξης, ήτοι του περιορισμού, για λόγους δημόσιου συμφέροντος, άσκησης μεγάλου αριθμού εφέσεων, ως νομολογία, κατά την έννοιά της, νοείται η διαμορφωθείσα επί αυτού τούτου του κρίσιμου νομικού ζητήματος και όχι επί ανάλογου ή παρόμοιου (βλ. ΣτΕ 1036/2021, 867, 737, 542/2020, 308, 145, 52/2019). Εξάλλου, σε περίπτωση επίκλησης εκ μέρους του εκκαλούντος έλλειψης νομολογίας του Συμβουλίου της Επικρατείας, πρέπει η έλλειψη αυτή να μην αναφέρεται σε ζητήματα αιτιολογίας συνδεόμενα με το πραγματικό της κρινόμενης υπόθεσης, ή στην ορθή ή μη υπαγωγή των πραγματικών περιστατικών στον εφαρμοσθέντα κανόνα δικαίου, αλλά να αφορά αποκλειστικά στην ερμηνεία διάταξης νόμου ή γενικής αρχής του ουσιαστικού ή δικονομικού δικαίου, δυνάμενης να έχει γενικότερη εφαρμογή, ανεξαρτήτως εάν αυτή η ερμηνεία διατυπώνεται στη μείζονα ή στην ελάσσονα πρόταση του δικανικού συλλογισμού της εκκαλούμενης απόφασης (ΣτΕ 2056, 651/2021, 137/2020, 1490/2018, 1869, 333/2017). Ειδικότερα, όταν με λόγο έφεσης πλήσσεται η ερμηνεία που δόθηκε από το πρωτοβάθμιο δικαστήριο σε αόριστη νομική έννοια η οποία αποτελεί στοιχείο του εφαρμοστέου κανόνα δικαίου, εφόσον η αόριστη νομική έννοια προσδιορίζεται με βάση τα πραγματικά δεδομένα κάθε υπόθεσης, ως απόφαση που επιλύει το ίδιο νομικό ζήτημα νοείται μόνο η απόφαση που έχει κρίνει επί υπόθεσης με όμοια ή ουσιωδώς παρεμφερή νομικά και πραγματικά περιστατικά (πρβλ. ΣτΕ 2357, 593/2021, 684/2020, 155/2020, 1207, 1700/2019, 2391-2393/2018). Εξάλλου, όταν ο εκκαλών επικαλείται αντίθεση της προσβαλλόμενης απόφασης προς ανέκκλητη απόφαση διοικητικού δικαστηρίου πρέπει να προσκομίζει επικυρωμένο αντίγραφο της απόφασης και στοιχεία από τα οποία να προκύπτει ότι είναι ανέκκλητη (βλ. ΣτΕ 1287/2017, σκ. 5, 2441/2019, σκ. 8).</p>
        <p>12. Επειδή, κατά την έννοια της διάταξης του άρθρου 27 παρ. 2 εδ. β΄ του Κώδικα Κατάστασης Δημοτικών και Κοινοτικών Υπαλλήλων, στην περίπτωση υπαλλήλου ο οποίος όχι μόνο διορίστηκε παρανόμως αλλά επιπλέον ήταν ο ίδιος που προκάλεσε δολίως ή υποβοήθησε την παρανομία, η πράξη διορισμού του ανακαλείται και μετά την παρέλευση της διετούς προθεσμίας εντός της οποίας ανακαλούνται, καταρχήν, οι παράνομοι διορισμοί. Στην περίπτωση αυτή απαιτείται, πριν από την έκδοση της ανακλητικής του διορισμού πράξης, σύμφωνα με το άρθρο 20 παρ. 2 του Συντάγματος και το άρθρο 6 του κυρωθέντος με τον ν. 2690/1999 (Α´ 45) Κώδικα Διοικητικής Διαδικασίας, η προηγούμενη κλήση του υπαλλήλου σε ακρόαση (βλ. ΣτΕ 2739-2742/2005). Η ανακλητική πράξη πρέπει καταρχήν να αιτιολογείται επαρκώς ως προς το ότι ο διορισθείς προκάλεσε ή υποβοήθησε δολίως την παρανομία της πράξης διορισμού του (βλ. ΣτΕ 1437/2021 7μ., 1094/2014, πρβλ. ΣτΕ 2616/2012 7μ., 2319/2012, 3569/1998, 2429/1992). Η αιτιολογία αυτή μπορεί, σύμφωνα με το άρθρο 17 παρ. 2 του Κώδικα Διοικητικής Διαδικασίας, να προκύπτει και από τα στοιχεία του φακέλου.</p>
        <p>13. Επειδή, όπως προκύπτει από τα στοιχεία του φακέλου, με την 197/2005 απόφαση του Δημάρχου Ρόδου, ο εκκαλών διορίστηκε σε θέση του κλάδου ΔΕ 23 Δημοτικής Αστυνομίας, που είχε προκηρυχθεί με την 1/1.12.2004 προκήρυξη του Γενικού Γραμματέα Περιφέρειας Νότιου Αιγαίου. Στο πλαίσιο διενέργειας Ένορκης Διοικητικής Εξέτασης (Ε.Δ.Ε.), η οποία διατάχθηκε με την Ε.Π. 27/24.3.2011 εντολή του Δημάρχου Ρόδου, για τη διερεύνηση τυχόν τέλεσης πειθαρχικών παραπτωμάτων δημοτικών αστυνομικών, διαπιστώθηκε ότι στο 270/24.6.1998 πτυχίο της Τεχνικής Επαγγελματικής Σχολής Ρόδου, ειδικότητας Ραδιοφωνίας Τηλεόρασης, το οποίο είχε καταθέσει ο εκκαλών κατά τη διαδικασία του οικείου διαγωνισμού, αναγραφόταν γενικός βαθμός 17,6, με αποτέλεσμα να λάβει εκ του λόγου αυτού 1.760 μόρια, ενώ στο αντίγραφο που προσκόμισε στον διενεργήσαντα την Ε.Δ.Ε. αναγραφόταν γενικός βαθμός 11,6 (ο εκκαλών είχε επιπλέον καταθέσει κατά τη διαδικασία του διαγωνισμού και το 115-22/26.6.1999 πτυχίο της Τεχνικής Επαγγελματικής Σχολής Ρόδου, ειδικότητας Αυτοματισμού Ηλεκτρονικών Υπολογιστών, στο οποίο αναγραφόταν γενικός βαθμός 11,7, η γνησιότητα του οποίου δεν αμφισβητήθηκε κατά την Ε.Δ.Ε.). Στο πλαίσιο άσκησης ποινικής δίωξης σε βάρος του εκκαλούντος για πλαστογραφία, αυτός κατέθεσε στον ανακριτή ότι ο ίδιος τέλεσε την ανωτέρω πλαστογραφία τον Νοέμβριο ή Δεκέμβριο 2004 παίρνοντας το απολυτήριο ενός γνωστού του και αλλάζοντας το ονοματεπώνυμο με το δικό του. Εξάλλου, και από το 3021/8/4051-μ έγγραφο της Υποδιεύθυνσης Ασφάλειας Ρόδου προκύπτει ότι το επίμαχο πτυχίο ανέγραφε βαθμό 11,6 και όχι 17,6. Με την 2482/16.8.2013 απόφαση του Δημάρχου Ρόδου ανακλήθηκε η πράξη διορισμού του εκκαλούντος, αφού λήφθηκαν υπόψη, μεταξύ άλλων, η εισήγηση της νομικής υπηρεσίας του Δήμου, το ΕΠ 2/8.2.2012 πόρισμα της Ε.Δ.Ε., ο τίτλος που προσκόμισε ο ίδιος στον διενεργήσαντα αυτήν και το έγγραφο της Υποδιεύθυνσης Ασφάλειας Ρόδου. Αίτηση ακυρώσεως που άσκησε ο εκκαλών κατά της ανωτέρω πράξης απορρίφθηκε με την προσβαλλόμενη απόφαση.</p>
        <p>14. Επειδή, προβάλλεται ότι το εφετείο εσφαλμένα απέρριψε τον λόγο ακυρώσεως ότι πριν από την έκδοση της πράξης με την οποία ανακλήθηκε ο διορισμός του εκκαλούντος έπρεπε να προηγηθεί απόφαση υπηρεσιακού συμβουλίου, σύμφωνα με το άρθρο 103 παρ. 4 και 6 του Συντάγματος, ερχόμενο σε αντίθεση με τις αποφάσεις 2553/2006, 2543/2006 και 250/2006 του Συμβουλίου της Επικρατείας. Όμως, οι ανωτέρω αποφάσεις δεν περιέχουν τέτοια κρίση· αντιθέτως από τις αποφάσεις 2096/2000, σκ. 3, 270/1995, σκ. 6 και 2484/1976 του Δικαστηρίου συνάγεται ότι κατά την έννοια του άρθρου 103 παρ. 4 του Συντάγματος επί ανάκλησης διορισμού μόνιμου υπαλλήλου δεν απαιτείται προηγούμενη απόφαση υπηρεσιακού συμβουλίου. Συνεπώς, ο λόγος αυτός είναι απορριπτέος ως απαράδεκτος, σύμφωνα με τη διάταξη του δευτέρου εδαφίου της παραγράφου 1 του άρθρου 58 του π.δ. 18/1989.</p>
        <p>15. Επειδή, προβάλλεται ότι το εφετείο κατά παράβαση του άρθρου 21 παρ. 2 του Κώδικα Διοικητικής Διαδικασίας έκρινε ότι προκειμένου η Διοίκηση να προβεί στην ανάκληση του διορισμού του εκκαλούντος δεν ήταν αναγκαίο να ακολουθήσει τη διαδικασία έκδοσης της ανακληθείσας πράξης διορισμού, ενώ αυτό ήταν αναγκαίο∙ ειδικότερα, έπρεπε να ανασυσταθεί η οικεία Επιτροπή, να εκδώσει απόφαση - γνώμη, να επιληφθεί το υπηρεσιακό συμβούλιο και μόνο κατόπιν τούτων να εκδοθεί η ανακλητική του διορισμού πράξη. Δεδομένου ότι αντίστοιχος λόγος δεν είχε προβληθεί με το δικόγραφο της αιτήσεως ακυρώσεως (ή με δικόγραφο πρόσθετων λόγων), ο λόγος αυτός πρέπει να απορριφθεί ως απαράδεκτος, διότι προβάλλεται το πρώτον κατ’ έφεση.</p>
        <p>16. Επειδή, προβάλλεται ότι το εφετείο εσφαλμένα έκρινε ότι η έκδοση της προσβληθείσας ενώπιόν του πράξης χωρίς προηγούμενη ποινική καταδίκη του εκκαλούντος για το αδίκημα της πλαστογραφίας του συγκεκριμένου πιστοποιητικού δεν παραβιάζει το τεκμήριο της αθωότητας, το οποίο κατοχυρώνεται στο Σύνταγμα (ενόψει της αρχής του Κράτους Δικαίου και του άρθρου 7 παρ. 1 αυτού) και στο άρθρο 6 παρ. 2 της Ε.Σ.Δ.Α. Ο λόγος αυτός είναι απορριπτέος ως απαράδεκτος, διότι δεν προβάλλεται ισχυρισμός προς θεμελίωση του παραδεκτού της προβολής του σύμφωνα με τη διάταξη του δευτέρου εδαφίου της παραγράφου 1 του άρθρου 58 του π.δ. 18/1989.</p>
        <p>17. Επειδή, με την αίτηση ακυρώσεως προβλήθηκε ότι η προσβληθείσα ανακλητική του διορισμού πράξη δεν έφερε επαρκή αιτιολογία όσον αφορά το στοιχείο του δόλου του εκκαλούντος.</p>
        <p>18. Επειδή, ο λόγος αυτός ακυρώσεως απορρίφθηκε με την εκκαλούμενη απόφαση με την αιτιολογία ότι ενόψει των συγκεκριμένων συνθηκών υπό τις οποίες έλαβε χώρα τόσο η υποβολή του ως άνω τίτλου σπουδών (ο εκκαλών είχε καταθέσει το 115/22/26.6.1999 πτυχίο της Τεχνικής Επαγγελματικής Σχολής Ρόδου με γενικό βαθμό απολύσεως 11 και 6/10) όσο και η βάσει αυτού έκδοση της παράνομης πράξης διορισμού (αυτός έλαβε τα μόρια που αντιστοιχούσαν στον γενικό βαθμό απολύσεως 17 και 6/10 σύμφωνα με το 270/24.6.1998 πλαστό πτυχίο της προαναφερόμενης Σχολής), προκύπτει ότι η έκδοσή της προκλήθηκε από δόλια ενέργεια του διορισθέντος, δεδομένου ότι αυτός αναμφίβολα γνώριζε ότι δεν διέθετε την αναγραφόμενη βαθμολογία στον ως άνω τίτλο σπουδών που κατέθεσε.</p>
        <p>19. Επειδή, με την έφεση προβάλλεται ότι η κρίση αυτή της εκκαλούμενης απόφασης είναι εσφαλμένη, διότι η Διοίκηση δεν είχε διατυπώσει καμία αιτιολογία ως προς τη συνδρομή του δόλου του εκκαλούντος. Με το από 12.2.2018 υπόμνημα, το οποίο κατατέθηκε στη Γραμματεία του Δικαστηρίου πριν από την πρώτη συζήτηση της υπόθεσης στο ακροατήριο, ο εκκαλών ισχυρίζεται ότι η ανωτέρω κρίση της εκκαλούμενης απόφασης έρχεται σε αντίθεση με την 3569/1998 απόφαση του Συμβουλίου της Επικρατείας, σύμφωνα με την οποία η Διοίκηση όφειλε να προβεί στην παράθεση των πραγματικών περιστατικών βάσει των οποίων κατέληξε στο συμπέρασμα περί της συνδρομής του στοιχείου στο πρόσωπο του εκκαλούντος∙ το δε πρωτοβάθμιο δικαστήριο όφειλε να επαληθεύσει τη συνδρομή των κρίσιμων πραγματικών προϋποθέσεων παραθέτοντας σχετικές αιτιολογικές σκέψεις, όμως, δεν το έπραξε. Περαιτέρω, με το από 3.3.2020 δικόγραφο πρόσθετων λόγων, το οποίο κατατέθηκε μετά την πρώτη συζήτηση στο ακροατήριο, και, ως εκ τούτου, σύμφωνα με όσα εκτίθενται στην ένατη σκέψη, λαμβάνεται υπόψη αποκλειστικά ως υπόμνημα, προβάλλεται εκ νέου και αναπτύσσεται ο ανωτέρω λόγος έφεσης και ο ισχυρισμός περί αντίθεσης της εκκαλούμενης στην πιο πάνω απόφαση του Συμβουλίου της Επικρατείας.</p>
        <p>20. Επειδή, η προσβληθείσα ενώπιον του εφετείου πράξη ανάκλησης του διορισμού του εκκαλούντος εκδόθηκε κατ’ επίκληση της 28468/19.3.2013 εισήγησης της νομικής υπηρεσίας του Δήμου, της οποίας μάλιστα γίνεται μνεία πριν από το προοίμιο της ανακλητικής πράξης. Στις σκέψεις 39 έως 43 της εισήγησης εκτίθενται τα κρίσιμα, κατά τον εισηγητή, πραγματικά περιστατικά που αφορούν τη νομιμότητα του διορισμού του εκκαλούντος και στο τέλος (σκέψη 43) διαλαμβάνονται τα εξής: «[Ο εκκαλών] στην απολογία του στον ανακριτή κατέθεσε ότι αυτός έκανε την πλαστογραφία, η οποία έγινε περί τον Νοέμβριο ή Δεκέμβριο 2004, ότι πήρε το απολυτήριο ενός γνωστού του, άλλαξε το ονοματεπώνυμο και έβαλε το δικό του όνομα». Υπό τα δεδομένα αυτά, σύμφωνα με όσα εκτίθενται στη δωδέκατη σκέψη, αιτιολογείται νομίμως και επαρκώς η κρίση της ανακλητικής του διορισμού πράξης ότι ο διορισθείς προκάλεσε δολίως την παρανομία της πράξης διορισμού του. Συνεπώς, ορθώς, αν και με κάπως διαφορετική αιτιολογία, το εφετείο απέρριψε τον προαναφερθέντα λόγο ακυρώσεως. Επομένως, ο λόγος έφεσης, ανεξαρτήτως του παραδεκτού της προβολής του από την άποψη του δεύτερου εδαφίου της παραγράφου 1 του άρθρου 58 του π.δ. 18/1989, είναι, εν πάση περιπτώσει, απορριπτέος ως αβάσιμος.</p>
        <p>21. Επειδή, προβάλλεται ότι το εφετείο εσφαλμένα έκρινε ότι δεν παραβιάστηκαν οι αρχές της αναλογικότητας, της προστασίας της δικαιολογημένης εμπιστοσύνης και, ενόψει του γεγονότος ότι η Διοίκηση μπορούσε να ερευνήσει πριν από την έκδοση της πράξης διορισμού του εκκαλούντος τη γνησιότητα των δικαιολογητικών που αυτός είχε υποβάλει, της αρχής non venire contra factum proprium. Ο λόγος αυτός είναι απορριπτέος ως απαράδεκτος, διότι δεν προβάλλεται ισχυρισμός προς θεμελίωση του παραδεκτού της προβολής του σύμφωνα με τη διάταξη του δευτέρου εδαφίου της παραγράφου 1 του άρθρου 58 του π.δ. 18/1989.</p>
        <p>22. Επειδή, με το από 12.2.2018 υπόμνημα ενώπιον του Δικαστηρίου ο εκκαλών προβάλλει ότι μη νομίμως ούτε η Διοίκηση ούτε το εφετείο ερεύνησαν αν θα ήταν διοριστέος ακόμη και χωρίς να ληφθεί υπόψη το πλαστό πτυχίο, δεδομένου ότι κατά τη διαδικασία του διαγωνισμού αυτός είχε καταθέσει και το 115-22/26.6.1999 πτυχίο της Τεχνικής Επαγγελματικής Σχολής Ρόδου, ειδικότητας Αυτοματισμού Ηλεκτρονικών Υπολογιστών, στο οποίο αναγραφόταν γενικός βαθμός 11,7, η γνησιότητα του οποίου δεν αμφισβητήθηκε. Με το προαναφερθέν από 3.3.2020 δικόγραφο πρόσθετων λόγων, το οποίο κατατέθηκε μετά την πρώτη συζήτηση στο ακροατήριο, προβάλλεται εκ νέου και αναπτύσσεται ο ανωτέρω λόγος έφεσης, καθώς και ο ισχυρισμός περί αντίθεσης της εκκαλούμενης απόφασης στην 2035/2010 απόφαση του Συμβουλίου της Επικρατείας. Δεδομένου, όμως, ότι, κατά τα προεκτεθέντα (βλ. σκέψεις 9 και 19), με το ανωτέρω δικόγραφο προσθέτων λόγων δεν μπορούσαν να προβληθούν παραδεκτώς νέοι λόγοι έφεσης, ο λόγος αυτός είναι απορριπτέος ως απαράδεκτος, διότι προβλήθηκε με υπόμνημα.</p>
        <p>23. Επειδή, συνεπώς, η κρινόμενη έφεση πρέπει να απορριφθεί.</p>
        <p>Δ ι ά τ α ύ τ α</p>
        <p>Απορρίπτει την έφεση.</p>
        <p>Διατάσσει την κατάπτωση του παραβόλου.</p>
        <p>Επιβάλλει στον εκκαλούντα τη δικαστική δαπάνη του Δήμου Ρόδου, η οποία ανέρχεται σε εννιακόσια είκοσι (920) ευρώ.</p>
        <p>Η διάσκεψη έγινε στην Αθήνα στις 8 Μαρτίου 2022</p>
        <p>Ο Πρόεδρος του Γ´ ΤμήματοςΟ Γραμματέας</p>
        <p>Δημήτριος Σκαλτσούνης Νικόλαος Βασιλόπουλος</p>
        <p>και η απόφαση δημοσιεύθηκε σε δημόσια συνεδρίαση της 29ης Δεκεμβρίου 2022.</p>
        <p>Ο Πρόεδρος του Γ´ ΤμήματοςΟ Γραμματέας</p>
        <p>Γεώργιος ΤσιμέκαςΝικόλαος Βασιλόπουλος</p>
        <p>ΣΤΟ ΟΝΟΜΑ ΤΟΥ ΕΛΛΗΝΙΚΟΥ ΛΑΟΥ</p>
        <p>Εντέλλεται προς κάθε δικαστικό επιμελητή να εκτελέσει όταν του το ζητήσουν την παραπάνω απόφαση, τους Εισαγγελείς να ενεργήσουν κατά την αρμοδιότητά τους και τους Διοικητές και τα άλλα όργανα της Δημόσιας Δύναμης να βοηθήσουν όταν τους ζητηθεί.</p>
        <p>Η εντολή πιστοποιείται με την σύνταξη και την υπογραφή του παρόντος.</p>
        <p>Αθήνα, ..............................................</p>
        <p>Ο Πρόεδρος του Γ΄ ΤμήματοςΗ Γραμματέας του Γ΄ Τμήματος</p>
      </introduction>
      <motivation>
        <p>Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α</p>
        <p>Σ κ έ φ θ η κ ε κ α τ ά τ ο ν Ν ό μ ο</p>
        <blockList eId="motivation_list_1">
          <item eId="motivation_list_1__item_1">
            <num>1.</num>
            <p>Επειδή, για την άσκηση της κρινόμενης έφεσης καταβλήθηκε το νόμιμο παράβολο (Α´ 1392418, 4055649/2015 γραμμάτια παραβόλου).</p>
          </item>
          <item eId="motivation_list_1__item_2">
            <num>2.</num>
            <p>Επειδή, με την έφεση αυτή, η οποία παραπέμφθηκε, κατ’ <ref href="/akn/gr/act/presidentialDecree/1989/18/!main#art_14__par_5">άρθρο 14 παρ. 5 του π.δ. 18/1989</ref> (Α΄ 8), λόγω σπουδαιότητας, με την 2809/2019 απόφαση της πενταμελούς σύνθεσης του Γ΄ Τμήματος στην επταμελή του σύνθεση, ζητείται η εξαφάνιση της <ref href="/akn/gr/judgment/AppelateCourtPiraeus/2015/193/!main">193/2015 απόφασης του Διοικητικού Εφετείου Πειραιά</ref>, με την οποία απορρίφθηκε αίτηση ακυρώσεως του εκκαλούντος κατά της 2482/16.8.2013 απόφασης του Δημάρχου Ρόδου (Γ΄ ..). Με την τελευταία απόφαση είχε ανακληθεί η πράξη διορισμού του εκκαλούντος στον οικείο Δήμο σε θέση του κλάδου ΔΕ 23 Δημοτικής Αστυνομίας (απόφαση 197/2005 του ανωτέρω Δημάρχου, ΦΕΚ τ. ν.π.δ.δ. 53/9.3.2005).</p>
          </item>
          <item eId="motivation_list_1__item_3">
            <num>3.</num>
            <p>Επειδή στο άρθρο 27 παρ. 2 του Κώδικα Κατάστασης Δημοτικών και Κοινοτικών Υπαλλήλων (<ref href="/akn/gr/act/law/2007/3584/!main">ν. 3584/2007</ref>, Α´ 143) ορίζεται ότι: «Η πράξη διορισμού, που έγινε κατά παράβαση νόμου, ανακαλείται εντός διετίας από τη δημοσίευσή της. Μετά την παρέλευση της προθεσμίας αυτής, η πράξη διορισμού ανακαλείται εάν αυτός που διορίσθηκε προκάλεσε δολίως ή υποβοήθησε την παρανομία ...».</p>
          </item>
          <item eId="motivation_list_1__item_4">
            <num>4.</num>
            <p>Επειδή, στο <ref href="/akn/gr/act/law/1977/702/!main#art_1__par_1">άρθρο 1 παρ. 1 περ. α΄ του ν. 702/1977</ref> (Α΄ 268), όπως η διάταξη αυτή αντικαταστάθηκε με το <ref href="/akn/gr/act/law/2001/2944/!main#art_1__par_1">άρθρο 1 παρ. 1 του ν. 2944/2001</ref> (Α΄ 222), ορίζεται ότι: «1. Στην αρμοδιότητα του τριμελούς διοικητικού εφετείου υπάγεται η εκδίκαση αιτήσεων ακυρώσεως ατομικών πράξεων διοικητικών αρχών που αφορούν: α) το διορισμό και την εν γένει υπηρεσιακή κατάσταση των λειτουργών και υπαλλήλων (πολιτικών, στρατιωτικών και δικαστικών) του Δημοσίου, των οργανισμών τοπικής αυτοδιοίκησης πρώτης και δεύτερης βαθμίδας και των λοιπών νομικών προσώπων δημοσίου δικαίου, β) …». Εξάλλου, στο <ref href="/akn/gr/act/law/1977/702/!main#art_5_1">άρθρο 5Α του ν. 702/1977</ref>, το οποίο προστέθηκε με το <ref href="/akn/gr/act/law/2001/2944/!main#art_3">άρθρο 3 του ν. 2944/2001</ref>, όπως αντικαταστάθηκε, τελικώς, με το <ref href="/akn/gr/act/law/2010/3900/!main#art_47__par_3">άρθρο 47 παρ. 3 του ν. 3900/2010</ref> (Α΄ 213), ορίζονται τα εξής: «Οι αποφάσεις των διοικητικών εφετείων που εκδίδονται επί διαφορών των περιπτώσεων α΄ … της παραγράφου 1 του άρθρου 1 του παρόντος νόμου δεν υπόκεινται σε έφεση. Εξαιρούνται και υπόκεινται σε έφεση οι διαφορές που αφορούν: α) το διορισμό με διαδικασία μη υποκείμενη στον έλεγχο του Α.Σ.Ε.Π., τη μετάταξη, την προαγωγή σε βαθμό που χαρακτηρίζεται ανώτατος από διάταξη νόμου και τη λύση της υπαλληλικής σχέσης των υπαλλήλων (πολιτικών και δικαστικών) του Δημοσίου, των Οργανισμών Τοπικής Αυτοδιοίκησης πρώτης και δεύτερης βαθμίδας και των λοιπών νομικών προσώπων δημοσίου δικαίου, β) … ε) …».</p>
          </item>
          <item eId="motivation_list_1__item_5">
            <num>5.</num>
            <p>Επειδή, οι αποφάσεις των διοικητικών εφετείων επί των κατά την <ref href="/akn/gr/act/law/1977/702/!main#art_1__par_1">περίπτωση α΄ της παραγράφου 1 του άρθρου 1 του ν. 702/1977</ref> ακυρωτικών διαφορών από ατομικές διοικητικές πράξεις (ή παραλείψεις) περί τον διορισμό των υπαλλήλων του Δημοσίου, των οργανισμών τοπικής αυτοδιοίκησης και των λοιπών νομικών προσώπων δημοσίου δικαίου με διαδικασία υποκείμενη στον έλεγχο του Ανώτατου Συμβουλίου Επιλογής Προσωπικού (Α.Σ.Ε.Π.), δεν υπόκεινται σε έφεση, σύμφωνα με τον κανόνα του ανεκκλήτου των ανωτέρω αποφάσεων, κατά το άρθρο 5Α του ίδιου νόμου, όπως αντικαταστάθηκε με το <ref href="/akn/gr/act/law/2010/3900/!main#art_47__par_3">άρθρο 47 παρ. 3 του ν. 3900/2010</ref>. Η διαφοροποίηση δε των υποθέσεων που αφορούν τον διορισμό με διαδικασία υποκείμενη στον έλεγχο του Α.Σ.Ε.Π. από τις υποθέσεις που αφορούν τον διορισμό με διαδικασία μη υποκείμενη στον έλεγχο της εν λόγω αρχής, στις οποίες, κατ’ εξαίρεση, επιτρέπεται η άσκηση έφεσης, δικαιολογείται από το γεγονός ότι το Α.Σ.Ε.Π. αποτελεί ανεξάρτητη αρχή, στον έλεγχο της οποίας υπάγεται –κατά την <ref href="/akn/gr/act/constitution/2001/!main#art_103__par_7">παράγραφο 7 του άρθρου 103 του Συντάγματος</ref> (η οποία προστέθηκε με το από 6.4.2001 Ψήφισμα της Ζ΄ Αναθεωρητικής Βουλής, Α΄ 84)– ο διορισμός σε θέσεις υπαλλήλων «στο Δημόσιο και στον ευρύτερο δημόσιο τομέα» και η οποία λειτουργεί ως συνταγματική εγγύηση για τη διασφάλιση των αρχών της αντικειμενικότητας, της διαφάνειας και της αξιοκρατίας, που διέπουν τη διαδικασία πρόσβασης στις εν λόγω υπαλληλικές θέσεις (βλ. ΣτΕ <ref href="/akn/gr/judgment/COS/2020/2063/!main">2063/2020</ref>, <ref href="/akn/gr/judgment/COS/2014/913/!main">913/2014</ref>, <ref href="/akn/gr/judgment/COS/2013/852/!main">852/2013</ref>, ΣτΕ σε συμβ. 149/2020, 2226/2016, 2822/2014). Ωστόσο, σε περίπτωση που ο διορισμός των ανωτέρω υπαλλήλων ανακληθεί με διαδικασία μη υποκείμενη στον έλεγχο του Α.Σ.Ε.Π., οι αποφάσεις των διοικητικών εφετείων επί των σχετικών ακυρωτικών διαφορών υπόκεινται κατ’ εξαίρεση σε έφεση, κατά την έννοια της ανωτέρω διάταξης του <ref href="/akn/gr/act/law/1977/702/!main#art_5_1">άρθρου 5Α (εδ. β΄ περίπτ. α΄) του ν. 702/1977</ref>, ανεξαρτήτως αν ο διορισμός είχε υπαχθεί ή όχι στον έλεγχο της ανεξάρτητης αυτής αρχής, εφόσον κατά την έκδοση της σχετικής ανακλητικής πράξης δεν υφίσταται η προαναφερόμενη συνταγματική εγγύηση, η οποία δικαιολογεί το ανέκκλητο των αποφάσεων επί διαφορών περί τον διορισμό με διαδικασία υποκείμενη στον έλεγχο του Α.Σ.Ε.Π. Στην ειδικότερη, όμως, περίπτωση που η ανάκληση του διορισμού των εν λόγω υπαλλήλων έχει ως έρεισμα προηγούμενη απόφαση του Α.Σ.Ε.Π. με την οποία ο διορισμός αυτός κρίθηκε μη νόμιμος, η απόφαση του διοικητικού εφετείου επί της σχετικής ακυρωτικής διαφοράς δεν υπόκειται σε έφεση (βλ. ΣτΕ <ref href="/akn/gr/judgment/COS/2021/459/!main">459/2021</ref> 7μ., <ref href="/akn/gr/judgment/COS/2020/2063/!main">2063/2020</ref>).</p>
          </item>
          <item eId="motivation_list_1__item_6">
            <num>6.</num>
            <p>Επειδή, η ανάκληση του διορισμού του εκκαλούντος δημοτικού υπαλλήλου εχώρησε δυνάμει της παρατεθείσας διάταξης του άρθρου 27 παρ. 2 του Κώδικα Κατάστασης Δημοτικών και Κοινοτικών Υπαλλήλων, χωρίς να υπόκειται, κατά τη διάταξη αυτή, στον έλεγχο του Α.Σ.Ε.Π. Εξάλλου, της ανακλητικής πράξης του διορισμού του εκκαλούντος δεν προηγήθηκε απόφαση του Α.Σ.Ε.Π., με την οποία να κρίθηκε μη νόμιμος ο εν λόγω διορισμός. Ως εκ τούτου, η εκκαλούμενη απόφαση υπόκειται κατ’ εξαίρεση σε έφεση, κατά την έννοια της παρατεθείσας διάταξης του <ref href="/akn/gr/act/law/1977/702/!main#art_5_1">άρθρου 5Α (εδ. β΄ περ. α΄) του ν. 702/1977</ref>, ανεξαρτήτως του αν ο εκκαλών είχε διοριστεί βάσει διαδικασίας υποκείμενης στον έλεγχο του Α.Σ.Ε.Π.</p>
          </item>
          <item eId="motivation_list_1__item_7">
            <num>7.</num>
            <p>Επειδή, στο <ref href="/akn/gr/act/presidentialDecree/1989/18/!main#art_25__par_1">άρθρο 25 παρ. 1 του π.δ. 18/1989</ref> ορίζεται ότι: «Επιτρέπεται η υποβολή πρόσθετων λόγων με δικόγραφο που κατατίθεται … και κοινοποιείται επί ποινή απαραδέκτου, δεκαπέντε τουλάχιστον πλήρεις ημέρες πριν από τη συζήτηση, με επιμέλεια εκείνου που άσκησε το ένδικο μέσο. …».</p>
          </item>
          <item eId="motivation_list_1__item_8">
            <num>8.</num>
            <p>Επειδή, κατά την έννοια της πιο πάνω διάταξης, η υποβολή πρόσθετων λόγων είναι επιτρεπτή έως την πρώτη συζήτηση της υπόθεσης ενώπιον του αρμόδιου σχηματισμού του Συμβουλίου της Επικρατείας. Μετά τη συζήτηση αυτή δεν επιτρέπεται η υποβολή πρόσθετων λόγων είτε ενώπιον του αυτού σχηματισμού είτε ενώπιον ανώτερου σχηματισμού, προς τον οποίο παραπέμφθηκε η υπόθεση (βλ. ΣτΕ <ref href="/akn/gr/judgment/COS/2014/148/!main">148/2014</ref> Ολομ., <ref href="/akn/gr/judgment/COS/2011/286/!main">286/2011</ref>, <ref href="/akn/gr/judgment/COS/1995/291/!main">291/1995</ref>, <ref href="/akn/gr/judgment/COS/1984/4820/!main">4820/1984</ref>, <ref href="/akn/gr/judgment/COS/1984/2325/!main">2325/1984</ref> Ολομ.).</p>
          </item>
          <item eId="motivation_list_1__item_9">
            <num>9.</num>
            <p>Επειδή, συνεπώς, το από 3.3.2020 δικόγραφο του εκκαλούντος, το οποίο κατατέθηκε ως δικόγραφο πρόσθετων λόγων στη Γραμματεία του Δικαστηρίου στις 6.3.2020, δηλαδή μετά την πρώτη συζήτηση της υπόθεσης, η οποία έλαβε χώρα ενώπιον της πενταμελούς σύνθεσης του Γ΄ Τμήματος, και μετά τη δημοσίευση της 2809/2019 παραπεμπτικής απόφασης προς την επταμελή σύνθεση, είναι απαράδεκτο κατά το μέρος που με αυτό προβάλλονται νέοι λόγοι έφεσης, μη περιλαμβανόμενοι στο κύριο δικόγραφο∙ κατά τα λοιπά λογίζεται και είναι ληπτέο υπόψη ως υπόμνημα.</p>
          </item>
          <item eId="motivation_list_1__item_10">
            <num>10.</num>
            <p>Επειδή, στην <ref href="/akn/gr/act/presidentialDecree/1989/18/!main#art_58__par_1">παράγραφο 1 εδ. β΄ και γ΄ του άρθρου 58 του π.δ. 18/1989</ref>, όπως αυτή τροποποιήθηκε με το <ref href="/akn/gr/act/law/2010/3900/!main#art_12__par_2">άρθρο 12 παρ. 2 του ν. 3900/2010</ref> και ήδη με το <ref href="/akn/gr/act/law/2016/4446/!main#art_15__par_3">άρθρο 15 παρ. 3 του ν. 4446/2016</ref> (Α΄ 240), ορίζονται τα εξής: «Η έφεση επιτρέπεται μόνον όταν προβάλλεται από τον διάδικο, με συγκεκριμένους ισχυρισμούς, που περιέχονται στο σχετικό δικόγραφο, ότι δεν υπάρχει νομολογία του Συμβουλίου της Επικρατείας ή ότι υπάρχει αντίθεση της προσβαλλομένης αποφάσεως προς τη νομολογία του Συμβουλίου της Επικρατείας ή άλλου ανωτάτου δικαστηρίου είτε προς ανέκκλητη απόφαση διοικητικού δικαστηρίου. Το απαράδεκτο του προηγούμενου εδαφίου καλύπτεται, εάν μέχρι την πρώτη συζήτηση της υπόθεσης περιέλθει εγγράφως σε γνώση του δικαστηρίου με πρωτοβουλία του διαδίκου, ακόμη και αν δεν γίνεται επίκλησή της στο εισαγωγικό δικόγραφο, απόφαση του Συμβουλίου της Επικρατείας ή άλλου ανωτάτου δικαστηρίου είτε ανέκκλητη απόφαση διοικητικού δικαστηρίου, που είναι αντίθετη προς την προσβαλλόμενη απόφαση».</p>
          </item>
          <item eId="motivation_list_1__item_11">
            <num>11.</num>
            <p>Επειδή, κατά την έννοια της πιο πάνω διάταξης, ο εκκαλών βαρύνεται, επί ποινή ολικού ή μερικού απαραδέκτου της έφεσής του, να τεκμηριώσει με ειδικούς και συγκεκριμένους ισχυρισμούς, που περιλαμβάνονται στο εισαγωγικό δικόγραφο, ότι με καθέναν από τους προβαλλόμενους λόγους τίθεται συγκεκριμένο νομικό ζήτημα, κρίσιμο για την επίλυση της ενώπιον του Δικαστηρίου αγομένης διαφοράς, επί του οποίου είτε (α) δεν υπάρχει νομολογία του Συμβουλίου της Επικρατείας, είτε (β) οι σχετικές κρίσεις και παραδοχές τής προσβαλλόμενης απόφασης, έρχονται σε αντίθεση προς μη ανατραπείσα νομολογία του Συμβουλίου της Επικρατείας ή άλλου ανώτατου δικαστηρίου ή, ελλείψει αυτών, προς ανέκκλητη απόφαση διοικητικού δικαστηρίου. Ενόψει του σκοπού της διάταξης, ήτοι του περιορισμού, για λόγους δημόσιου συμφέροντος, άσκησης μεγάλου αριθμού εφέσεων, ως νομολογία, κατά την έννοιά της, νοείται η διαμορφωθείσα επί αυτού τούτου του κρίσιμου νομικού ζητήματος και όχι επί ανάλογου ή παρόμοιου (βλ. ΣτΕ <ref href="/akn/gr/judgment/COS/2021/1036/!main">1036/2021</ref>, <ref href="/akn/gr/judgment/COS/2020/867/!main">867,</ref><ref href="/akn/gr/judgment/COS/2020/737/!main">737,</ref><ref href="/akn/gr/judgment/COS/2020/542/!main">542/2020</ref>, <ref href="/akn/gr/judgment/COS/2019/308/!main">308,</ref><ref href="/akn/gr/judgment/COS/2019/145/!main">145,</ref><ref href="/akn/gr/judgment/COS/2019/52/!main">52/2019</ref>). Εξάλλου, σε περίπτωση επίκλησης εκ μέρους του εκκαλούντος έλλειψης νομολογίας του Συμβουλίου της Επικρατείας, πρέπει η έλλειψη αυτή να μην αναφέρεται σε ζητήματα αιτιολογίας συνδεόμενα με το πραγματικό της κρινόμενης υπόθεσης, ή στην ορθή ή μη υπαγωγή των πραγματικών περιστατικών στον εφαρμοσθέντα κανόνα δικαίου, αλλά να αφορά αποκλειστικά στην ερμηνεία διάταξης νόμου ή γενικής αρχής του ουσιαστικού ή δικονομικού δικαίου, δυνάμενης να έχει γενικότερη εφαρμογή, ανεξαρτήτως εάν αυτή η ερμηνεία διατυπώνεται στη μείζονα ή στην ελάσσονα πρόταση του δικανικού συλλογισμού της εκκαλούμενης απόφασης (ΣτΕ <ref href="/akn/gr/judgment/COS/2021/2056/!main">2056,</ref><ref href="/akn/gr/judgment/COS/2021/651/!main">651/2021</ref>, <ref href="/akn/gr/judgment/COS/2020/137/!main">137/2020</ref>, <ref href="/akn/gr/judgment/COS/2018/1490/!main">1490/2018</ref>, <ref href="/akn/gr/judgment/COS/2017/1869/!main">1869,</ref><ref href="/akn/gr/judgment/COS/2017/333/!main">333/2017</ref>). Ειδικότερα, όταν με λόγο έφεσης πλήσσεται η ερμηνεία που δόθηκε από το πρωτοβάθμιο δικαστήριο σε αόριστη νομική έννοια η οποία αποτελεί στοιχείο του εφαρμοστέου κανόνα δικαίου, εφόσον η αόριστη νομική έννοια προσδιορίζεται με βάση τα πραγματικά δεδομένα κάθε υπόθεσης, ως απόφαση που επιλύει το ίδιο νομικό ζήτημα νοείται μόνο η απόφαση που έχει κρίνει επί υπόθεσης με όμοια ή ουσιωδώς παρεμφερή νομικά και πραγματικά περιστατικά (πρβλ. ΣτΕ <ref href="/akn/gr/judgment/COS/2021/2357/!main">2357,</ref><ref href="/akn/gr/judgment/COS/2021/593/!main">593/2021</ref>, <ref href="/akn/gr/judgment/COS/2020/684/!main">684/2020</ref>, <ref href="/akn/gr/judgment/COS/2020/155/!main">155/2020</ref>, <ref href="/akn/gr/judgment/COS/2019/1207/!main">1207,</ref><ref href="/akn/gr/judgment/COS/2019/1700/!main">1700/2019</ref>, <ref href="/akn/gr/judgment/COS/2018/2391/!main">2391-</ref><ref href="/akn/gr/judgment/COS/2018/2393/!main">2393/2018</ref>). Εξάλλου, όταν ο εκκαλών επικαλείται αντίθεση της προσβαλλόμενης απόφασης προς ανέκκλητη απόφαση διοικητικού δικαστηρίου πρέπει να προσκομίζει επικυρωμένο αντίγραφο της απόφασης και στοιχεία από τα οποία να προκύπτει ότι είναι ανέκκλητη (βλ. ΣτΕ <ref href="/akn/gr/judgment/COS/2017/1287/!main">1287/2017</ref>, σκ. 5, 2441/2019, σκ. 8).</p>
          </item>
          <item eId="motivation_list_1__item_12">
            <num>12.</num>
            <p>Επειδή, κατά την έννοια της διάταξης του άρθρου 27 παρ. 2 εδ. β΄ του Κώδικα Κατάστασης Δημοτικών και Κοινοτικών Υπαλλήλων, στην περίπτωση υπαλλήλου ο οποίος όχι μόνο διορίστηκε παρανόμως αλλά επιπλέον ήταν ο ίδιος που προκάλεσε δολίως ή υποβοήθησε την παρανομία, η πράξη διορισμού του ανακαλείται και μετά την παρέλευση της διετούς προθεσμίας εντός της οποίας ανακαλούνται, καταρχήν, οι παράνομοι διορισμοί. Στην περίπτωση αυτή απαιτείται, πριν από την έκδοση της ανακλητικής του διορισμού πράξης, σύμφωνα με το <ref href="/akn/gr/act/constitution/2001/!main#art_20__par_2">άρθρο 20 παρ. 2 του Συντάγματος</ref> και το άρθρο 6 του κυρωθέντος με τον <ref href="/akn/gr/act/law/1999/2690/!main">ν. 2690/1999</ref> (Α´ 45) <ref href="/akn/gr/act/law/1999/2690/!main">Κώδικα Διοικητικής Διαδικασίας</ref>, η προηγούμενη κλήση του υπαλλήλου σε ακρόαση (βλ. <ref href="/akn/gr/judgment/COS/2005/2739-2742/!main">ΣτΕ 2739-2742/2005</ref>). Η ανακλητική πράξη πρέπει καταρχήν να αιτιολογείται επαρκώς ως προς το ότι ο διορισθείς προκάλεσε ή υποβοήθησε δολίως την παρανομία της πράξης διορισμού του (βλ. ΣτΕ <ref href="/akn/gr/judgment/COS/2021/1437/!main">1437/2021</ref> 7μ., <ref href="/akn/gr/judgment/COS/2014/1094/!main">1094/2014</ref>, πρβλ. ΣτΕ <ref href="/akn/gr/judgment/COS/2012/2616/!main">2616/2012</ref> 7μ., <ref href="/akn/gr/judgment/COS/2012/2319/!main">2319/2012</ref>, <ref href="/akn/gr/judgment/COS/1998/3569/!main">3569/1998</ref>, <ref href="/akn/gr/judgment/COS/1992/2429/!main">2429/1992</ref>). Η αιτιολογία αυτή μπορεί, σύμφωνα με το <ref href="/akn/gr/act/law/1999/2690/!main#art_17__par_2">άρθρο 17 παρ. 2 του Κώδικα Διοικητικής Διαδικασίας</ref>, να προκύπτει και από τα στοιχεία του φακέλου.</p>
          </item>
          <item eId="motivation_list_1__item_13">
            <num>13.</num>
            <p>Επειδή, όπως προκύπτει από τα στοιχεία του φακέλου, με την 197/2005 απόφαση του Δημάρχου Ρόδου, ο εκκαλών διορίστηκε σε θέση του κλάδου ΔΕ 23 Δημοτικής Αστυνομίας, που είχε προκηρυχθεί με την 1/1.12.2004 προκήρυξη του Γενικού Γραμματέα Περιφέρειας Νότιου Αιγαίου. Στο πλαίσιο διενέργειας Ένορκης Διοικητικής Εξέτασης (Ε.Δ.Ε.), η οποία διατάχθηκε με την Ε.Π. 27/24.3.2011 εντολή του Δημάρχου Ρόδου, για τη διερεύνηση τυχόν τέλεσης πειθαρχικών παραπτωμάτων δημοτικών αστυνομικών, διαπιστώθηκε ότι στο 270/24.6.1998 πτυχίο της Τεχνικής Επαγγελματικής Σχολής Ρόδου, ειδικότητας Ραδιοφωνίας Τηλεόρασης, το οποίο είχε καταθέσει ο εκκαλών κατά τη διαδικασία του οικείου διαγωνισμού, αναγραφόταν γενικός βαθμός 17,6, με αποτέλεσμα να λάβει εκ του λόγου αυτού 1.760 μόρια, ενώ στο αντίγραφο που προσκόμισε στον διενεργήσαντα την Ε.Δ.Ε. αναγραφόταν γενικός βαθμός 11,6 (ο εκκαλών είχε επιπλέον καταθέσει κατά τη διαδικασία του διαγωνισμού και το 115-22/26.6.1999 πτυχίο της Τεχνικής Επαγγελματικής Σχολής Ρόδου, ειδικότητας Αυτοματισμού Ηλεκτρονικών Υπολογιστών, στο οποίο αναγραφόταν γενικός βαθμός 11,7, η γνησιότητα του οποίου δεν αμφισβητήθηκε κατά την Ε.Δ.Ε.). Στο πλαίσιο άσκησης ποινικής δίωξης σε βάρος του εκκαλούντος για πλαστογραφία, αυτός κατέθεσε στον ανακριτή ότι ο ίδιος τέλεσε την ανωτέρω πλαστογραφία τον Νοέμβριο ή Δεκέμβριο 2004 παίρνοντας το απολυτήριο ενός γνωστού του και αλλάζοντας το ονοματεπώνυμο με το δικό του. Εξάλλου, και από το 3021/8/4051-μ έγγραφο της Υποδιεύθυνσης Ασφάλειας Ρόδου προκύπτει ότι το επίμαχο πτυχίο ανέγραφε βαθμό 11,6 και όχι 17,6. Με την 2482/16.8.2013 απόφαση του Δημάρχου Ρόδου ανακλήθηκε η πράξη διορισμού του εκκαλούντος, αφού λήφθηκαν υπόψη, μεταξύ άλλων, η εισήγηση της νομικής υπηρεσίας του Δήμου, το ΕΠ 2/8.2.2012 πόρισμα της Ε.Δ.Ε., ο τίτλος που προσκόμισε ο ίδιος στον διενεργήσαντα αυτήν και το έγγραφο της Υποδιεύθυνσης Ασφάλειας Ρόδου. Αίτηση ακυρώσεως που άσκησε ο εκκαλών κατά της ανωτέρω πράξης απορρίφθηκε με την προσβαλλόμενη απόφαση.</p>
          </item>
          <item eId="motivation_list_1__item_14">
            <num>14.</num>
            <p>Επειδή, προβάλλεται ότι το εφετείο εσφαλμένα απέρριψε τον λόγο ακυρώσεως ότι πριν από την έκδοση της πράξης με την οποία ανακλήθηκε ο διορισμός του εκκαλούντος έπρεπε να προηγηθεί απόφαση υπηρεσιακού συμβουλίου, σύμφωνα με το άρθρο <ref href="/akn/gr/act/constitution/2001/!main#art_103">103</ref> παρ. <ref href="/akn/gr/act/constitution/2001/!main#art_103__par_4">4</ref> και <ref href="/akn/gr/act/constitution/2001/!main#art_103__par_6">6</ref> του <ref href="/akn/gr/act/constitution/2001/!main">Συντάγματος</ref>, ερχόμενο σε αντίθεση με τις αποφάσεις 2553/2006, 2543/2006 και 250/2006 του Συμβουλίου της Επικρατείας. Όμως, οι ανωτέρω αποφάσεις δεν περιέχουν τέτοια κρίση· αντιθέτως από τις αποφάσεις 2096/2000, σκ. 3, 270/1995, σκ. 6 και 2484/1976 του Δικαστηρίου συνάγεται ότι κατά την έννοια του <ref href="/akn/gr/act/constitution/2001/!main#art_103__par_4">άρθρου 103 παρ. 4 του Συντάγματος</ref> επί ανάκλησης διορισμού μόνιμου υπαλλήλου δεν απαιτείται προηγούμενη απόφαση υπηρεσιακού συμβουλίου. Συνεπώς, ο λόγος αυτός είναι απορριπτέος ως απαράδεκτος, σύμφωνα με τη διάταξη του δευτέρου εδαφίου της <ref href="/akn/gr/act/presidentialDecree/1989/18/!main#art_58__par_1">παραγράφου 1 του άρθρου 58 του π.δ. 18/1989</ref>.</p>
          </item>
          <item eId="motivation_list_1__item_15">
            <num>15.</num>
            <p>Επειδή, προβάλλεται ότι το εφετείο κατά παράβαση του <ref href="/akn/gr/act/law/1999/2690/!main#art_21__par_2">άρθρου 21 παρ. 2 του Κώδικα Διοικητικής Διαδικασίας</ref> έκρινε ότι προκειμένου η Διοίκηση να προβεί στην ανάκληση του διορισμού του εκκαλούντος δεν ήταν αναγκαίο να ακολουθήσει τη διαδικασία έκδοσης της ανακληθείσας πράξης διορισμού, ενώ αυτό ήταν αναγκαίο∙ ειδικότερα, έπρεπε να ανασυσταθεί η οικεία Επιτροπή, να εκδώσει απόφαση - γνώμη, να επιληφθεί το υπηρεσιακό συμβούλιο και μόνο κατόπιν τούτων να εκδοθεί η ανακλητική του διορισμού πράξη. Δεδομένου ότι αντίστοιχος λόγος δεν είχε προβληθεί με το δικόγραφο της αιτήσεως ακυρώσεως (ή με δικόγραφο πρόσθετων λόγων), ο λόγος αυτός πρέπει να απορριφθεί ως απαράδεκτος, διότι προβάλλεται το πρώτον κατ’ έφεση.</p>
          </item>
          <item eId="motivation_list_1__item_16">
            <num>16.</num>
            <p>Επειδή, προβάλλεται ότι το εφετείο εσφαλμένα έκρινε ότι η έκδοση της προσβληθείσας ενώπιόν του πράξης χωρίς προηγούμενη ποινική καταδίκη του εκκαλούντος για το αδίκημα της πλαστογραφίας του συγκεκριμένου πιστοποιητικού δεν παραβιάζει το τεκμήριο της αθωότητας, το οποίο κατοχυρώνεται στο <ref href="/akn/gr/act/constitution/2001/!main">Σύνταγμα</ref> (ενόψει της αρχής του Κράτους Δικαίου και του άρθρου 7 παρ. 1 αυτού) και στο άρθρο 6 παρ. 2 της Ε.Σ.Δ.Α. Ο λόγος αυτός είναι απορριπτέος ως απαράδεκτος, διότι δεν προβάλλεται ισχυρισμός προς θεμελίωση του παραδεκτού της προβολής του σύμφωνα με τη διάταξη του δευτέρου εδαφίου της <ref href="/akn/gr/act/presidentialDecree/1989/18/!main#art_58__par_1">παραγράφου 1 του άρθρου 58 του π.δ. 18/1989</ref>.</p>
          </item>
          <item eId="motivation_list_1__item_17">
            <num>17.</num>
            <p>Επειδή, με την αίτηση ακυρώσεως προβλήθηκε ότι η προσβληθείσα ανακλητική του διορισμού πράξη δεν έφερε επαρκή αιτιολογία όσον αφορά το στοιχείο του δόλου του εκκαλούντος.</p>
          </item>
          <item eId="motivation_list_1__item_18">
            <num>18.</num>
            <p>Επειδή, ο λόγος αυτός ακυρώσεως απορρίφθηκε με την εκκαλούμενη απόφαση με την αιτιολογία ότι ενόψει των συγκεκριμένων συνθηκών υπό τις οποίες έλαβε χώρα τόσο η υποβολή του ως άνω τίτλου σπουδών (ο εκκαλών είχε καταθέσει το 115/22/26.6.1999 πτυχίο της Τεχνικής Επαγγελματικής Σχολής Ρόδου με γενικό βαθμό απολύσεως 11 και 6/10) όσο και η βάσει αυτού έκδοση της παράνομης πράξης διορισμού (αυτός έλαβε τα μόρια που αντιστοιχούσαν στον γενικό βαθμό απολύσεως 17 και 6/10 σύμφωνα με το 270/24.6.1998 πλαστό πτυχίο της προαναφερόμενης Σχολής), προκύπτει ότι η έκδοσή της προκλήθηκε από δόλια ενέργεια του διορισθέντος, δεδομένου ότι αυτός αναμφίβολα γνώριζε ότι δεν διέθετε την αναγραφόμενη βαθμολογία στον ως άνω τίτλο σπουδών που κατέθεσε.</p>
          </item>
          <item eId="motivation_list_1__item_19">
            <num>19.</num>
            <p>Επειδή, με την έφεση προβάλλεται ότι η κρίση αυτή της εκκαλούμενης απόφασης είναι εσφαλμένη, διότι η Διοίκηση δεν είχε διατυπώσει καμία αιτιολογία ως προς τη συνδρομή του δόλου του εκκαλούντος. Με το από 12.2.2018 υπόμνημα, το οποίο κατατέθηκε στη Γραμματεία του Δικαστηρίου πριν από την πρώτη συζήτηση της υπόθεσης στο ακροατήριο, ο εκκαλών ισχυρίζεται ότι η ανωτέρω κρίση της εκκαλούμενης απόφασης έρχεται σε αντίθεση με την <ref href="/akn/gr/judgment/COS/1998/3569/!main">3569/1998 απόφαση του Συμβουλίου της Επικρατείας</ref>, σύμφωνα με την οποία η Διοίκηση όφειλε να προβεί στην παράθεση των πραγματικών περιστατικών βάσει των οποίων κατέληξε στο συμπέρασμα περί της συνδρομής του στοιχείου στο πρόσωπο του εκκαλούντος∙ το δε πρωτοβάθμιο δικαστήριο όφειλε να επαληθεύσει τη συνδρομή των κρίσιμων πραγματικών προϋποθέσεων παραθέτοντας σχετικές αιτιολογικές σκέψεις, όμως, δεν το έπραξε. Περαιτέρω, με το από 3.3.2020 δικόγραφο πρόσθετων λόγων, το οποίο κατατέθηκε μετά την πρώτη συζήτηση στο ακροατήριο, και, ως εκ τούτου, σύμφωνα με όσα εκτίθενται στην ένατη σκέψη, λαμβάνεται υπόψη αποκλειστικά ως υπόμνημα, προβάλλεται εκ νέου και αναπτύσσεται ο ανωτέρω λόγος έφεσης και ο ισχυρισμός περί αντίθεσης της εκκαλούμενης στην πιο πάνω απόφαση του Συμβουλίου της Επικρατείας.</p>
          </item>
          <item eId="motivation_list_1__item_20">
            <num>20.</num>
            <p>Επειδή, η προσβληθείσα ενώπιον του εφετείου πράξη ανάκλησης του διορισμού του εκκαλούντος εκδόθηκε κατ’ επίκληση της 28468/19.3.2013 εισήγησης της νομικής υπηρεσίας του Δήμου, της οποίας μάλιστα γίνεται μνεία πριν από το προοίμιο της ανακλητικής πράξης. Στις σκέψεις 39 έως 43 της εισήγησης εκτίθενται τα κρίσιμα, κατά τον εισηγητή, πραγματικά περιστατικά που αφορούν τη νομιμότητα του διορισμού του εκκαλούντος και στο τέλος (σκέψη 43) διαλαμβάνονται τα εξής: «[Ο εκκαλών] στην απολογία του στον ανακριτή κατέθεσε ότι αυτός έκανε την πλαστογραφία, η οποία έγινε περί τον Νοέμβριο ή Δεκέμβριο 2004, ότι πήρε το απολυτήριο ενός γνωστού του, άλλαξε το ονοματεπώνυμο και έβαλε το δικό του όνομα». Υπό τα δεδομένα αυτά, σύμφωνα με όσα εκτίθενται στη δωδέκατη σκέψη, αιτιολογείται νομίμως και επαρκώς η κρίση της ανακλητικής του διορισμού πράξης ότι ο διορισθείς προκάλεσε δολίως την παρανομία της πράξης διορισμού του. Συνεπώς, ορθώς, αν και με κάπως διαφορετική αιτιολογία, το εφετείο απέρριψε τον προαναφερθέντα λόγο ακυρώσεως. Επομένως, ο λόγος έφεσης, ανεξαρτήτως του παραδεκτού της προβολής του από την άποψη του <ref href="/akn/gr/act/presidentialDecree/1989/18/!main#art_58__par_1">δεύτερου εδαφίου της παραγράφου 1 του άρθρου 58 του π.δ. 18/1989</ref>, είναι, εν πάση περιπτώσει, απορριπτέος ως αβάσιμος.</p>
          </item>
          <item eId="motivation_list_1__item_21">
            <num>21.</num>
            <p>Επειδή, προβάλλεται ότι το εφετείο εσφαλμένα έκρινε ότι δεν παραβιάστηκαν οι αρχές της αναλογικότητας, της προστασίας της δικαιολογημένης εμπιστοσύνης και, ενόψει του γεγονότος ότι η Διοίκηση μπορούσε να ερευνήσει πριν από την έκδοση της πράξης διορισμού του εκκαλούντος τη γνησιότητα των δικαιολογητικών που αυτός είχε υποβάλει, της αρχής non venire contra factum proprium. Ο λόγος αυτός είναι απορριπτέος ως απαράδεκτος, διότι δεν προβάλλεται ισχυρισμός προς θεμελίωση του παραδεκτού της προβολής του σύμφωνα με τη διάταξη του δευτέρου εδαφίου της <ref href="/akn/gr/act/presidentialDecree/1989/18/!main#art_58__par_1">παραγράφου 1 του άρθρου 58 του π.δ. 18/1989</ref>.</p>
          </item>
          <item eId="motivation_list_1__item_22">
            <num>22.</num>
            <p>Επειδή, με το από 12.2.2018 υπόμνημα ενώπιον του Δικαστηρίου ο εκκαλών προβάλλει ότι μη νομίμως ούτε η Διοίκηση ούτε το εφετείο ερεύνησαν αν θα ήταν διοριστέος ακόμη και χωρίς να ληφθεί υπόψη το πλαστό πτυχίο, δεδομένου ότι κατά τη διαδικασία του διαγωνισμού αυτός είχε καταθέσει και το 115-22/26.6.1999 πτυχίο της Τεχνικής Επαγγελματικής Σχολής Ρόδου, ειδικότητας Αυτοματισμού Ηλεκτρονικών Υπολογιστών, στο οποίο αναγραφόταν γενικός βαθμός 11,7, η γνησιότητα του οποίου δεν αμφισβητήθηκε. Με το προαναφερθέν από 3.3.2020 δικόγραφο πρόσθετων λόγων, το οποίο κατατέθηκε μετά την πρώτη συζήτηση στο ακροατήριο, προβάλλεται εκ νέου και αναπτύσσεται ο ανωτέρω λόγος έφεσης, καθώς και ο ισχυρισμός περί αντίθεσης της εκκαλούμενης απόφασης στην <ref href="/akn/gr/judgment/COS/2010/2035/!main">2035/2010 απόφαση του Συμβουλίου της Επικρατείας</ref>. Δεδομένου, όμως, ότι, κατά τα προεκτεθέντα (βλ. σκέψεις 9 και 19), με το ανωτέρω δικόγραφο προσθέτων λόγων δεν μπορούσαν να προβληθούν παραδεκτώς νέοι λόγοι έφεσης, ο λόγος αυτός είναι απορριπτέος ως απαράδεκτος, διότι προβλήθηκε με υπόμνημα.</p>
          </item>
          <item eId="motivation_list_1__item_23">
            <num>23.</num>
            <p>Επειδή, συνεπώς, η κρινόμενη έφεση πρέπει να απορριφθεί.</p>
          </item>
        </blockList>
      </motivation>
      <decision>
        <p>Δ ι ά τ α ύ τ α</p>
        <p><outcome>Απορρίπτει</outcome> την έφεση.</p>
        <p>Διατάσσει την κατάπτωση του παραβόλου.</p>
        <p>Επιβάλλει στον εκκαλούντα τη δικαστική δαπάνη του Δήμου Ρόδου, η οποία ανέρχεται σε εννιακόσια είκοσι (920) ευρώ.</p>
      </decision>
    </judgmentBody>
    <conclusions>
      <p>Η διάσκεψη έγινε στην Αθήνα στις <date refersTo="courtConferenceDate" date="2022-03-08">8 Μαρτίου 2022</date></p>
      <p>Ο Πρόεδρος του Γ´ ΤμήματοςΟ Γραμματέας</p>
      <p>Δημήτριος Σκαλτσούνης Νικόλαος Βασιλόπουλος</p>
      <p>και η απόφαση δημοσιεύθηκε σε δημόσια συνεδρίαση της <date refersTo="decisionPublicationDate" date="2022-12-29">29ης Δεκεμβρίου 2022</date>.</p>
      <p>Ο Πρόεδρος του Γ´ ΤμήματοςΟ Γραμματέας</p>
      <p>Γεώργιος ΤσιμέκαςΝικόλαος Βασιλόπουλος</p>
      <p>ΣΤΟ ΟΝΟΜΑ ΤΟΥ ΕΛΛΗΝΙΚΟΥ ΛΑΟΥ</p>
      <p>Εντέλλεται προς κάθε δικαστικό επιμελητή να εκτελέσει όταν του το ζητήσουν την παραπάνω απόφαση, τους Εισαγγελείς να ενεργήσουν κατά την αρμοδιότητά τους και τους Διοικητές και τα άλλα όργανα της Δημόσιας Δύναμης να βοηθήσουν όταν τους ζητηθεί.</p>
      <p>Η εντολή πιστοποιείται με την σύνταξη και την υπογραφή του παρόντος.</p>
      <p>Αθήνα, ..............................................</p>
      <p>Ο Πρόεδρος του Γ΄ ΤμήματοςΗ Γραμματέας του Γ΄ Τμήματος</p>
    </conclusions>
  </judgment>
</akomaNtoso>
