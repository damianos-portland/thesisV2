<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1708/!main"/>
          <FRBRuri value="/akn/gr/judgment/SCCC/2022/1708/"/>
          <FRBRdate name="publicHearingDate" date="2022-10-05"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1708/ell@/!main"/>
          <FRBRuri value="/akn/gr/judgment/SCCC/2022/1708/ell@"/>
          <FRBRdate name="publicHearingDate" date="2022-10-05"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1708/ell@/!main.xml"/>
          <FRBRuri value="/akn/gr/judgment/SCCC/2022/1708/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-10-05" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1708/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
      </references>
    </meta>
    <header>
      <p>Αριθμός<docNumber>1708/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Γεώργιο Χριστοδούλου, Αντιπρόεδρο του Αρείου Πάγου, Μαρία Κουβίδου, Βασίλειο Μαχαίρα - Εισηγητή, Αικατερίνη Κρυσταλλίδου και Μαρία Βάρκα, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2022-10-05">5 Οκτωβρίου 2022</date>, με την παρουσία του Αντεισαγγελέως του Αρείου Πάγου Παναγιώτη Παναγιωτόπουλου (κωλυομένου του Εισαγγελέως) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Β. Τ. του Π., κατοίκου ... ο οποίος εκπροσωπήθηκε από τον πληρεξούσιο δικηγόρο του Θεόδωρο Κρανά, ο οποίος παραστάθηκε μόνο για την υποβολή του αιτήματος αναβολής, για αναίρεση της υπ'αριθμ. 202/2022 αποφάσεως του Τριμελούς Πλημμελειοδικείου Ιωαννίνων. Το Τριμελές Πλημμελειοδικείο Ιωαννίνων, με την ως άνω απόφασή του διέταξε όσα λεπτομερώς αναφέρονται σ' αυτή, και ο αναιρεσείων-κατηγορούμενος, ζητάει την αναίρεση της αποφάσεως αυτής για τους λόγους που αναφέρονται στην από 14.03.2022 αίτησή του, που καταχωρίστηκε στο οικείο πινάκιο με αριθμό 278/2022.</p>
    </header>
    <judgmentBody>
      <motivation>
        <p>Α φ ο ύ ά κ ο υ σ ε Τον Αντεισαγγελέα του Αρείου Πάγου που πρότεινε να απορριφθεί ως ανυποστήρικτη η προκείμενη αίτηση και να επιβληθούν τα έξοδα στον αναιρεσείοντα.</p>
        <p>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Κατά τη διάταξη του <ref href="/akn/gr/act/presidentialDecree/1986/258/!main#art_512__par_1">άρθρου 512 παρ. 1 εδ. γ' ΚΠΔ</ref>, ο εισαγγελέας του Αρείου Πάγου κλητεύει τον αναιρεσείοντα και τους υπόλοιπους διαδίκους, με κλήση που επιδίδεται σύμφωνα με τα άρθρα 155-162 και μέσα στην προθεσμία του άρθρου 166, στο ακροατήριο του δικαστηρίου του Αρείου Πάγου ή στην Ολομέλειά του, ενώ κατά την παρ. 3 του ίδιου άρθρου, οι διάδικοι παρίστανται στη συζήτηση με συνήγορο. Σε περίπτωση δε που η επίδοση στον αναιρεσείοντα γίνει με θυροκόλληση, επιδίδεται αντίγραφο του εγγράφου στον τυχόν διορισμένο αντίκλητο (<ref href="/akn/gr/act/presidentialDecree/1986/258/!main#art_155__par_2">άρθρο 155 παρ.2 εδ. β' και δ' ΚΠΔ</ref>), οπότε τα αποτελέσματα αρχίζουν από την επίδοση στον αντίκλητο. Εξάλλου, κατά το <ref href="/akn/gr/act/presidentialDecree/1986/258/!main#art_163__par_1">άρθρο 163 παρ.1 του ΚΠΔ</ref>, "το αποδεικτικό της επίδοσης, που συντάσσεται σύμφωνα με το άρθρο 162, έχει αποδεικτική δύναμη ωσότου προσβληθεί για πλαστότητα και επιδεικνύεται, εφόσον ζητηθεί, σε καθένα που έχει έννομο συμφέρον. Η προσβολή του ως πλαστού δεν εμποδίζει την ποινική δίκη να προχωρήσει, αν το δικαστήριο κρίνει ότι αυτός στον οποίο έγινε η επίδοση πληροφορήθηκε εμπρόθεσμα το περιεχόμενο του εγγράφου που επιδόθηκε. Το ίδιο εφαρμόζεται και όταν λείπει κάποιο στοιχείο που αναφέρεται στο κύρος του εγγράφου. Το ζήτημα της εμπρόθεσμης γνώσης οφείλει το δικαστήριο να το κρίνει αιτιολογημένα με την απόφασή του για την πρόοδο της δίκης". Από τις διατάξεις του <ref href="/akn/gr/act/presidentialDecree/1986/258/!main#art_163">παραπάνω άρθρου 163 ΚΠΔ</ref> προκύπτει ότι, όταν λείπουν στοιχεία του κύρους του αποδεικτικού επίδοσης και το δικαστήριο κρίνει ότι αυτός στον οποίο έγινε η επίδοση πληροφορήθηκε εμπρόθεσμα το περιεχόμενο του εγγράφου που επιδόθηκε, κάμπτεται η αρχή πως μοναδικό μέσο για την απόδειξη ότι έγινε η επίδοση είναι το σχετικό αποδεικτικό (<ref href="/akn/gr/judgment/SCCC/2015/1133/!main">ΑΠ 1133/2015</ref>,<ref href="/akn/gr/judgment/SCCC/2013/563/!main"> ΑΠ 563/2013</ref>,<ref href="/akn/gr/judgment/SCCC/2010/1251/!main"> ΑΠ 1251/2010</ref>,<ref href="/akn/gr/judgment/SCCC/1997/69/!main"> ΑΠ 69/1997</ref>, ΑΠ <ref href="/akn/gr/judgment/SCCC/1995/1420/!main">1420/1995</ref>, υπό την ισχύ του προϊσχύσαντος, όμοιου περιεχομένου, <ref href="/akn/gr/act/presidentialDecree/1986/258/!main#art_162">άρθρου 162 ΚΠΔ</ref>). Τέλος, σύμφωνα με το άρθρο 514 εδ. α' του ίδιου Κώδικα, αν δεν εμφανιστεί ο αναιρεσείων, η αίτησή του απορρίπτεται ως ανυποστήρικτη και μπορεί να καταδικαστεί σε χρηματική ποινή έως εκατό ευρώ. Στην προκειμένη περίπτωση, με την από 14-3-2022 και με αριθμό 2/14-3-2022 αίτηση αναίρεσης του του Β. Τ. του Π., κατοίκου ... επί της οδού ... προσβάλλεται η με αριθμό 202/2022 απόφαση του Τριμελούς Πλημμελειοδικείου Ιωαννίνων, με την οποία αυτός καταδικάστηκε σε δεύτερο βαθμό για τις πράξεις της μη έγκαιρης καταβολής εργοδοτικών και εργατικών εισφορών στο ΙΚΑ (άρθρα <ref href="/akn/gr/act/presidentialDecree/1985/283/!main#art_375">375</ref> <ref href="/akn/gr/act/presidentialDecree/1985/283/!main">ΠΚ</ref> και <ref href="/akn/gr/act/decreeLaw/1967/86/!main#art_1">1</ref> παρ. <ref href="/akn/gr/act/decreeLaw/1967/86/!main#art_1__par_1">1</ref>, <ref href="/akn/gr/act/decreeLaw/1967/86/!main#art_1__par_2">2</ref> του <ref href="/akn/gr/act/decreeLaw/1967/86/!main">ΝΔ 86/1967</ref>), σε συνολική ποινή φυλάκισης επτά (7) μηνών, η εκτέλεση της οποίας ανεστάλλει για τρία (3) έτη. Από τα με ημερομηνίες 11-4-2022 και 12-4-2022 δύο αποδεικτικά επίδοσης, που συντάχθηκαν από τον Αρχιφύλακα του ΑΤ Ιωαννίνων Π. Β., αποδεικνύεται ότι επιδόθηκε στον Γ. Τ. του Β., στην ... επί της οδού ... καθώς και στην διορισμένη με το αναιρετήριο αντίκλητο, Αναστασία Γιόγλη, Δικηγόρο Ιωαννίνων, η οποία στο από 12-4-2022 αποδεικτικό επίδοσης αναγράφεται ως αντίκλητος του Γ. Τ. του Β., με παράδοση στα χέρια τους, κατά τα άρθρα <ref href="/akn/gr/act/presidentialDecree/1986/258/!main#art_5__par_1">155 παρ. 1 εδ. α'</ref> και <ref href="/akn/gr/act/presidentialDecree/1986/258/!main#art_166">166</ref> του <ref href="/akn/gr/act/presidentialDecree/1986/258/!main">ΚΠΔ</ref>, η με αριθμό 278/8-4-2022 κλήση του εισαγγελέα του Αρείου Πάγου, για να παραστεί, δια συνηγόρου, στο ακροατήριο του Δικαστηρίου τούτου, κατά την παρούσα δικάσιμο της 5-10-2022, προκειμένου να υποστηρίξει την ένδικη αίτησή του, για αναίρεση της προσβαλλόμενης παραπάνω με αριθμό 202/2022 απόφασης, η οποία ορθά αναγράφεται και στα δυο αποδεικτικά επίδοσης. Όπως προκύπτει δε από την παραδεκτή επισκόπηση της ένδικης αίτησης αναίρεσης, καθώς και της προσβαλλόμενης απόφασης, το ορθό όνομα του αναιρεσείοντος, ο οποίος και καταδικάστηκε, είναι Β. Τ. του Π. και όχι Γ. Τ. του Β., ο οποίος ετύγχανε συγκατηγορούμενός του στο δεύτερο βαθμό και κηρύχθηκε αθώος. Επομένως, στα παραπάνω αποδεικτικά επίδοσης αναγράφεται μεν εσφαλμένα το κύριο όνομα και το πατρώνυμο του αναιρεσείοντος, πλην όμως προκύπτει ότι η επίδοση αυτής έγινε ακριβώς στη δηλωθείσα από τον αναιρεσείοντα με την ένδικη αίτηση διεύθυνση κατοικίας του επί της οδού ... στην ... Περαιτέρω, κατά την εκφώνηση της υπόθεσης στο ακροατήριο, από τη σειρά της στο έκθεμα, εμφανίστηκε ο Δικηγόρος Ιωαννίνων Θεόδωρος Κρανάς, εξουσιοδοτημένος, μόνο για την υποβολή αιτήματος αναβολής, με την από 4-10-2022 έγγραφη εξουσιοδότηση του αναιρεσείοντος και ζήτησε την αναβολή της δίκης, για το λόγο ότι η εταιρεία την οποία εκπροσωπεί ο αναιρεσείων έχει υποβάλλει αίτηση ρύθμισης των οφειλών. Το εν λόγω αίτημα αναβολής απορρίφθηκε από το Δικαστήριο και ο παραπάνω συνήγορος, ο οποίος παραστάθηκε μόνο για την υποβολή του αιτήματος αναβολής, αμέσως αποχώρησε, όπως προκύπτει από τα πρακτικά συνεδρίασης. Από το γεγονός όμως ότι η επίδοση έγινε στη δηλωθείσα διεύθυνση κατοικίας του αναιρεσείοντος, έστω με τα μη ακριβή στοιχεία του προσώπου του, αλλά και από το ότι αυτός εξουσιοδότησε συνήγορο να εμφανιστεί στο ακροατήριο και να αιτηθεί αναβολή της δίκης, δεν καταλείπεται αμφιβολία πως ο αναιρεσείων πληροφορήθηκε εμπρόθεσμα το περιεχόμενο του εγγράφου που επιδόθηκε κατά τα ως άνω, δηλαδή ότι ο ίδιος καλείται να παραστεί με συνήγορο, στην παρούσα δικάσιμο, κατά τη συζήτηση της από 14-3-2022 αίτησης αναίρεσής του, κατά της, αναγραφόμενης και στα αποδεικτικά επίδοσης, με αριθμό 202/2022 απόφασης του Τριμελούς Πλημμελειοδικείου Ιωαννίνων. Επομένως, αφού ο αναιρεσείων δεν εμφανίστηκε, ούτε εκπροσωπήθηκε από συνήγορο κατά την συζήτηση της κρινόμενης αίτησής του αναίρεσης, που επακολούθησε μετά την απόρριψη του αιτήματος αναβολής, πρέπει αυτή να απορριφθεί ως ανυποστήρικτη, κατ' <ref href="/akn/gr/act/presidentialDecree/1986/258/!main#art_514">άρθρο 514 εδ. α' ΚΠΔ</ref> και να επιβληθούν σε βάρος του αναιρεσείοντος τα έξοδα της ποινικής διαδικασίας, σύμφωνα με τη διάταξη του άρθρου 578 παρ. 1 του ίδιου Κώδικα.</p>
          </item>
          <item eId="motivation_list_1__item_2">
            <p>ΓΙΑ ΤΟΥ ΛΟΓΟΥΣ ΑΥΤΟΥΣ</p>
          </item>
          <item eId="motivation_list_1__item_3">
            <p>Απορρίπτει την από 14-3-2022 και με αριθμό 2/14-3-2022 αίτηση του Β. Τ. του Π., για αναίρεση της με αριθμό 202/2022 απόφασης του Τριμελούς Πλημμελειοδικείου Ιωαννίνων.</p>
          </item>
          <item eId="motivation_list_1__item_4">
            <p>Επιβάλει στον αναιρεσείοντα τα δικαστικά έξοδα, τα οποία ορίζει στο ποσό των διακοσίων πενήντα (250) ευρώ.</p>
          </item>
          <item eId="motivation_list_1__item_5">
            <p>Κρίθηκε και αποφασίσθηκε στην Αθήνα στις 7 Δεκεμβρίου 2022.</p>
          </item>
          <item eId="motivation_list_1__item_6">
            <p>Δημοσιεύθηκε στην Αθήνα σε δημόσια συνεδρίαση στο ακροατήριό του στις 30 Δεκεμβρίου 2022.</p>
          </item>
          <item eId="motivation_list_1__item_7">
            <p>Ο ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
          </item>
        </blockList>
      </motivation>
      <decision>
        <p/>
      </decision>
    </judgmentBody>
    <conclusions>
      <p/>
    </conclusions>
  </judgment>
</akomaNtoso>
