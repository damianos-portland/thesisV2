<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1647/!main"/>
          <FRBRuri value="/akn/gr/judgment/SCCC/2022/1647/"/>
          <FRBRdate name="decisionPublicationDate" date="2022-12-12"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1647/ell@/!main"/>
          <FRBRuri value="/akn/gr/judgment/SCCC/2022/1647/ell@"/>
          <FRBRdate name="decisionPublicationDate" date="2022-12-12"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1647/ell@/!main.xml"/>
          <FRBRuri value="/akn/gr/judgment/SCCC/2022/1647/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-12-12" by="#SCCC" refersTo="#decisionPublicationDate"/>
        <step date="2022-12-07" by="#SCCC" refersTo="#courtConferenceDate"/>
        <step date="2022-11-16" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1647/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>1647/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' Ποιν. Τμήμα - (Σε Συμβούλιο)</p>
      <p>Συγκροτήθηκε από τους Δικαστές: Γεώργιο Χριστοδούλου Αντιπρόεδρο του Αρείου Πάγου, Μαρία Κουβίδου - Εισηγήτρια, Βασίλειο Μαχαίρα, Αικατερίνη Κρυσταλλίδου και Μαρία Βάρκα Αρεοπαγίτες.</p>
      <p>Με την παρουσία και της Αντεισαγγελέως του Αρείου Πάγου Αναστασίας Μουζάκη (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου.</p>
      <p>Συνήλθε σε συμβούλιο στο Κατάστημά του στις <date refersTo="publicHearingDate" date="2022-11-16">16 Νοεμβρίου 2022</date>, προκειμένου να αποφανθεί για την αίτηση του Εισαγγελέα Πρωτοδικών Αθηνών, περί κανονισμού αρμοδιότητας δικαστηρίου, με εγκαλούμενη την Μ. Χ. του Δ., κάτοικο ... Και εγκαλούντες τους: 1. Κ. Σ. και 2. Δ. Ν., αμφότεροι, Εισαγγελείς Πρωτοδικών Αθηνών.</p>
    </header>
    <judgmentBody>
      <introduction>
        <p>Η αίτηση αυτή με ημερομηνία 30.03.2022 και με αριθμ πρωτ. 154653/2022, που απευθύνεται στον Εισαγγελέα του Αρείου Πάγου, καταχωρίστηκε στο οικείο πινάκιο με τον αριθμό 344/22.</p>
        <p>Έπειτα η Αντεισαγγελέας του Αρείου Πάγου Αναστασίας Μουζάκη εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Αριστοτέλη Χριστόπουλου με αριθμό 156/08.06.2022 στην οποία αναφέρονται τα ακόλουθα:</p>
        <p>"Εισάγεται ενώπιον του Δικαστηρίου σας, σε Συμβούλιο, σύμφωνα με τις διατάξεις των άρθρων 135 <ref href="/akn/gr/act/presidentialDecree/1986/258/!main__par_1_2">περ. ε' και 136 παρ. 1β' του Κ.Π.Δ.</ref>, η υπ' αριθμ. πρωτ. 3036/4-4-2022 αίτηση του Εισαγγελέως Πλημμελειοδικών Αθηνών, με την οποία ζητείται η παραπομπή της υπ' Α.ΒΜ ... ποινικής δικογραφίας, που σχηματίσθηκε αυτεπαγγέλτως, κατά της Μ. Χ. του Δ., κατοίκου ... με φερομένους ως παθόντες, μεταξύ άλλων, τους Κ. Σ., Εισαγγελέα Πρωτοδικών Αθηνών και Δ. Ν., Αντεισαγγελέα Πρωτοδικών Αθηνών, από τις εισαγγελικές και δικαστικές αρχές του Πρωτοδικείου και Εφετείου Αθηνών σε άλλες ισόβαθμες και ομοειδείς, δεδομένου ότι στην περιφέρεια του Εφετείου Αθηνών δεν υπάγεται άλλο Πρωτοδικείο και Εισαγγελία Πρωτοδικών.</p>
        <p>Επί της ως άνω αιτήσεως επάγονται τα ακόλουθα: Κατά το <ref href="/akn/gr/act/presidentialDecree/1986/258/!main#art_135">άρθρο 135 στοιχ. ε' του Κ.Π.Δ.</ref>, όταν ο εγκαλούμενος ή ο ζημιωμένος ή ο κατηγορούμενος είναι δικαστικός λειτουργός από τον βαθμό παρέδρου σε Πρωτοδικείο ή Εισαγγελία και άνω και υπηρετεί στο αρμόδιο, σύμφωνα με τα άρθρα 122 έως 125 δικαστήριο, διατάσσεται η παραπομπή σε άλλο ισόβαθμο και ομοειδές. Η παραπομπή αυτή της υποθέσεως νοείται όχι μόνο κατά την κυρία διαδικασία, αλλά και κατά την προδικασία, στην οποία περιλαμβάνεται η άσκηση της ποινικής δίωξης και η διενέργεια προκαταρκτικής εξέτασης, για την ταυτότητα του νομικού λόγου, δηλαδή της εξασφάλισης απόλυτης ανεξαρτησίας της κρίσεως του δικαστικού λειτουργού που θα αποφανθεί στις ανωτέρω περιπτώσεις και του αποκλεισμού κάθε υπόνοιας μεροληψίας εξαιτίας της συνυπηρετήσεως. Περαιτέρω, κατά τη διάταξη του <ref href="/akn/gr/act/presidentialDecree/1986/258/!main#art_136__par_1">άρθρου 136 παρ, 1 περ. β' του Κ.Π.Δ.</ref>, αρμόδιο δικαστήριο για να αποφασίσει την παραπομπή είναι το Δικαστήριο του Αρείου Πάγου, σε Συμβούλιο, όταν δεν υπάρχει αρμοδιότητα του Συμβουλίου Εφετών, κατά την περ. α'.</p>
        <p>Στην προκειμένη περίπτωση, από τα έγγραφα της δικογραφίας προκύπτουν τα εξής: Κατά της ως άνω κατηγορουμένης έχει ασκηθεί ποινική δίωξη για τις αξιόποινες πράξεις της ψευδούς καταμηνύσεως κατά συρροή και κατ' εξακολούθηση και ψευδορκίας μάρτυρα, που φέρονται ότι τελέσθηκαν από αυτήν την 1-4-2015 και 17- 4-2015 στην ... και την 7-11-2015 στην Αθήνα. Δοθέντος όμως, ότι μεταξύ των φερομένων ως παθόντων είναι και οι ανωτέρω εισαγγελικοί λειτουργοί, που υπηρετούν με την ως άνω ιδιότητά τους στην Εισαγγελία Πρωτοδικών Αθηνών (βλ. τις από 30-3-2022 σχετικές υπηρεσιακές βεβαιώσεις), και δεν υφίσταται, κατά τα προεκτεθέντα δυνατότητα παραπομπής της υποθέσεως σε άλλο Πρωτοδικείο και Εισαγγελία Πρωτοδικών, στην περιφέρεια του Εφετείου Αθηνών, συντρέχει νόμιμη περίπτωση κανονισμού αρμοδιότητας κατά παραπομπή (<ref href="/akn/gr/act/presidentialDecree/1986/258/!main#art_135__par_1">αρθρ. 135 περ. ε' και 136 παρ. 1 στοιχ. β' του Κ.Π.Δ.</ref>) και πρέπει να διαταχθεί η παραπομπή της εν λόγω υποθέσεως από τις εισαγγελικές και δικαστικές αρχές του Πρωτοδικείου Αθηνών, στις αντίστοιχες εισαγγελικές και δικαστικές αρχές του Πρωτοδικείου και του Εφετείου Πειραιώς.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Προτείνεται: Να παραπεμφθεί η υπόθεση που αναφέρεται στην υπ' αριθμ. πρωτ. 3036/4-4-2022 αίτηση του Εισαγγελέως Πλημμελειοδικών Αθηνών και αφορά στην υπ' Α.Β.Μ: ... ποινική δικογραφία, που σχηματίσθηκε αυτεπαγγέλτως, κατά της Μ. Χ. του Δ., κατοίκου ... από τις αρμόδιες κατά τόπο εισαγγελικές και δικαστικές αρχές του Πρωτοδικείου και του Εφετείου Αθηνών, στις αντίστοιχες εισαγγελικές και δικαστικές αρχές του Πρωτοδικείου και του Εφετείου Πειραιώς.</p>
        <p>Ο Αντεισαγγελέας του Αρείου Πάγου Αριστοτέλης Χριστόπουλος".</p>
      </introduction>
      <motivation>
        <p>Αφού άκουσε την Αντεισαγγελέα, που αναφέρθηκε στην παραπάνω εισαγγελική πρόταση.</p>
        <p>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Σύμφωνα με το άρθρο 135 περ. ε' του Κ.Π.Δ, το δικαστήριο που είναι αρμόδιο σύμφωνα με τα άρθρα 122-125 διατάζει την παραπομπή σε άλλο ισόβαθμο και ομοειδές όταν ο εγκαλών ή ζημιωμένος ή ο κατηγορούμενος είναι δικαστικός λειτουργός από το βαθμό του παρέδρου σε πρωτοδικείο ή εισαγγελία και άνω και υπηρετεί στο αρμόδιο σύμφωνα με τα άρθρα 122-125 δικαστήριο. Σκοπός της διάταξης είναι η εξασφάλιση της απόλυτης ανεξαρτησίας της κρίσης του δικαστικού λειτουργού και ο αποκλεισμός κάθε υπόνοιας για μεροληψία του, οφειλόμενης στο γεγονός ότι ο εγκαλών ή ο ζημιωμένος ή ο κατηγορούμενος δικαστικός λειτουργός υπηρετεί στο ίδιο(αρμόδιο για την υπόθεση) δικαστήριο. Περίπτωση τέτοιας παραπομπής της υπόθεσης συντρέχει όχι μόνο κατά το στάδιο της κύριας διαδικασίας αλλά και κατ' εκείνο της προδικασίας, στην οποία περιλαμβάνεται και το στάδιο της προκαταρκτικής εξέτασης (όταν δεν έχει ασκηθεί ποινική δίωξη), αφού και τότε συντρέχει ο δικαιολογητικός λόγος του ανεπηρέαστου της δικαστικής κρίσης και του αποκλεισμού υπονοιών μεροληψίας λόγω της συνυπηρέτησης. Τέλος, σύμφωνα με το άρθρο 136 παρ.1 του ίδιου Κώδικα, την παραπομπή στην πιο πάνω περίπτωση μπορούν να ζητήσουν ο εισαγγελέας, ο κατηγορούμενος και ο παριστάμενος για την υποστήριξη της κατηγορίας, αποφασίζει δε γι' αυτή α) το συμβούλιο εφετών, αν ζητείται η παραπομπή από ένα μονομελές ή τριμελές πλημμελειοδικείο ή δικαστήριο ανηλίκων σε άλλο όμοιο και β) ο Άρειος Πάγος, που συνέρχεται σε Συμβούλιο, σε κάθε άλλη περίπτωση (εκτός από αυτή που αναφέρεται στο άρθρο 499). Από τις διατάξεις αυτές συνάγεται, ότι αρμόδιο να αποφασίσει την παραπομπή δικαστήριο είναι ο Άρειος Πάγος (σε Συμβούλιο) όταν δεν υπάρχει αρμοδιότητα του Συμβουλίου Εφετών, όπως επί παραπομπής από ένα εφετείο σε άλλο ή από ένα πρωτοδικείο σε άλλο , όταν στην περιφέρεια του Εφετείου που είναι αρμόδιο να επιληφθεί του κανονισμού αρμοδιότητας δεν υπάγεται άλλο, πλην του αρμόδιου πρωτοδικείου (άρθρα 132,134 εδ. α Κ.Π.Δ, που εφαρμόζονται αναλογικά).</p>
          </item>
          <item eId="motivation_list_1__item_2">
            <p>Στην προκειμένη περίπτωση από τα έγγραφα της δικογραφίας προκύπτουν τα ακόλουθα: Kατά της Μ. Χ. του Δ., κατοίκου ... σχηματίστηκε αυτεπαγγέλτως η Α.Β.Μ: ... ποινική δικογραφία και έχει ασκηθεί κατ' αυτής ποινική δίωξη για τις αξιόποινες πράξεις της ψευδούς καταμήνυσης κατά συρροή και κατ' εξακολούθηση και ψευδορκίας μάρτυρα, που φέρονται ότι τελέστηκαν από αυτήν την 1-4-2015 και στις 7-4-2015 στη ... και στις 7-11-2015 στην ... Το Α'Τριμελές Πλημμελειοδικείο Χαλκίδας με την 780/21-10-2020 απόφασή του κήρυξε εαυτό αναρμόδιο για την εκδίκαση της υπόθεσης, και διαβίβασε την υπόθεση στον αρμόδιο Εισαγγελέα Πρωτοδικών Χαλκίδας, ο οποίος σε εκτέλεση της ανωτέρω απόφασης διαβίβασε την εν λόγω δικογραφία στην Εισαγγελία Πρωτοδικών Αθηνών. Μεταξύ των φερόμενων ως παθόντων είναι και ο Κ. Σ. και Δ. Ν., οι οποίοι ήδη υπηρετούν στην Εισαγγελία Πρωτοδικών Αθηνών, ως Εισαγγελέας Πρωτοδικών ο πρώτος και ως Αντεισαγγελέας Πρωτοδικών ο δεύτερος, σύμφωνα με τις από 30-3-202 υπηρεσιακές βεβαιώσεις της Διευθύνουσας την Εισαγγελία Πρωτοδικών Αθηνών Σωτηρίας Παπαγεωργακοπούλου. Εν όψει τούτων, ο Εισαγγελέας Πρωτοδικών Αθηνών Ιωακείμ Κασωτάκης, απευθυνόμενος προς τον Εισαγγελέα του Αρείου Πάγου με τη με αρ. πρωτ. 154653/30-3-2022 αίτησή του, ζήτησε τον κανονισμό της αρμοδιότητας. Με τα δεδομένα αυτά, συντρέχει νόμιμη περίπτωση κανονισμού αρμοδιότητας κατά παραπομπή από τον Άρειο Πάγο, αφού στην περιφέρεια του Εφετείου Αθηνών δεν υπάρχει άλλο Πρωτοδικείο και Εισαγγελία Πρωτοδικών πλην των κατά τα ανωτέρω αρμόδιων Πρωτοδικείου Αθηνών και Εισαγγελίας Πρωτοδικών Αθηνών. Πρέπει, επομένως, η κρινόμενη αίτηση να γίνει δεκτή και να παραπεμφθεί η ανωτέρω υπόθεση, από τις κατά τόπο αρμόδιες δικαστικές και εισαγγελικές αρχές του Πρωτοδικείου Αθηνών στις αντίστοιχες δικαστικές και εισαγγελικές αρχές του Πρωτοδικείου Πειραιώς και, αν ήθελε συντρέξει περαιτέρω νόμιμη περίπτωση, στις δικαστικές και εισαγγελικές αρχές του Εφετείου Πειραιώς.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Ορίζει ως κατά παραπομπή αρμόδιες αρχές προκειμένου να αποφανθούν επί της υπό στοιχεία ΑΒΜ : ... ποινικής δικογραφίας, που σχηματίστηκε αυτεπαγγέλτως, κατά της Μ. Χ. του Δ., κατοίκου ... τις δικαστικές και εισαγγελικές αρχές του Πρωτοδικείου Πειραιώς και, αν ήθελε συντρέξει περαιτέρω νόμιμη περίπτωση, στις δικαστικές και εισαγγελικές αρχές του Εφετείου Πειραιώς.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2022-12-07">7 Δεκεμβρίου 2022</date>.</p>
      <p>Εκδόθηκε στην Αθήνα στις <date refersTo="decisionPublicationDate" date="2022-12-12">12 Δεκεμβρίου 2022</date>.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
