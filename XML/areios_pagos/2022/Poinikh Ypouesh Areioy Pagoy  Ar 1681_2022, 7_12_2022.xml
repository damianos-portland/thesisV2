<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1681/!main"/>
          <FRBRuri value="/akn/gr/judgment/SCCC/2022/1681/"/>
          <FRBRdate name="courtConferenceDate" date="2022-12-07"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1681/ell@/!main"/>
          <FRBRuri value="/akn/gr/judgment/SCCC/2022/1681/ell@"/>
          <FRBRdate name="courtConferenceDate" date="2022-12-07"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1681/ell@/!main.xml"/>
          <FRBRuri value="/akn/gr/judgment/SCCC/2022/1681/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-12-07" by="#SCCC" refersTo="#courtConferenceDate"/>
        <step date="2022-10-12" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1681/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1681/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Γεώργιο Χριστοδούλου, Αντιπρόεδρο του Αρείου Πάγου, Μαρία Κουβίδου - Εισηγήτρια, Βασίλειο Μαχαίρα, Αικατερίνη Κρυσταλλίδου και Μαρία Βάρκα, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2022-10-12">12 Οκτωβρίου 2022</date>, με την παρουσία της Αντεισαγγελέως του Αρείου Πάγου Γεωργίας Αδειλίνη (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Ν. Χ. του Β., κατοίκου ... που εκπροσωπήθηκε από την πληρεξούσια δικηγόρο του Μαρία Βλαδίκα, για αναίρεση της υπ' αριθ. ΖΤ <ref href="/akn/gr/judgment/MagistrateCourtAthens/2022/77/!main">77/2022 απόφασης του Τριμελούς Πλημμελειοδικείου Αθηνών</ref>. Το Τριμελές Πλημμελειοδικείο Αθηνών με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που περιλαμβάνονται στην από 20 Μαρτίου 2022 αίτησή του αναιρέσεως, η οποία ασκήθηκε με δήλωση, που επιδόθηκε στον Εισαγγελέα του Αρείου Πάγου στις 21 Μαρτίου 2022, έλαβε αριθμό πρωτοκόλλου 2683/2022 και η οποία καταχωρίστηκε στο οικείο πινάκιο με τον αριθμό 336/2022.</p>
    </header>
    <judgmentBody>
      <motivation>
        <p>Αφού άκουσε Την Αντεισαγγελέα, που πρότεινε να απορριφθεί, να επιβληθούν τα έξοδα και τον πληρεξούσιο δικηγόρο του αναιρεσείοντος, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η υπό κρίση από 20-3-2022 αίτηση του Ν. Χ. του Β.(αριθμός πρωτοκόλλου <ref href="/akn/gr/judgment/SCCC/2022/2683/!main">της Εισαγγελίας του Αρείου Πάγου 2683/21-3-2022</ref>) για αναίρεση της ΖΤ <ref href="/akn/gr/judgment/MagistrateCourtAthens/2022/77/!main">77/2022 απόφασης του Τριμελούς Πλημμελειοδικείου Αθηνών</ref>, με την οποία κρίθηκε εκπρόθεσμη και απορρίφθηκε ως απαράδεκτη η έφεση του αναιρεσείοντος κατά της ΓΜ <ref href="/akn/gr/judgment/MagistrateCourtAthens/2017/97545/!main">97545/2017 απόφασης του Μονομελούς Πλημμελειοδικείου Αθηνών</ref>, με την οποία αυτός καταδικάσθηκε για την πράξη της σωματικής βλάβης από αμέλεια σε ποινή φυλάκισης τεσσάρων (4) ετών, μετατραπείσα προς δέκα (10) ευρώ ημερησίως, ασκήθηκε νομότυπα, εμπρόθεσμα και είναι παραδεκτή.</p>
          </item>
          <item eId="motivation_list_1__item_2">
            <p>Συνεπώς, πρέπει να ερευνηθεί περαιτέρω ως προς τη βασιμότητα των λόγων που προβάλλονται με αυτήν.</p>
          </item>
          <item eId="motivation_list_1__item_3">
            <p>Σύμφωνα με τη διάταξη του άρθρου 473 παρ. 1 του ισχύσαντος μέχρι 30-6-2019 <ref href="/akn/gr/act/presidentialDecree/1986/258/!main">Κ.Ποιν.Δ</ref>., υπό την ισχύ του οποίου εκδόθηκε η εκκαλούμενη απόφαση και έγινε η επίδοση αυτής και έχει εν προκειμένω εφαρμογή σύμφωνα με τo άρθρο 590 παρ. 1 εδ. β' του ισχύοντος από 1-7-2019 νέου <ref href="/akn/gr/act/presidentialDecree/1986/258/!main">Κ.Ποιν.Δ</ref> (<ref href="/akn/gr/act/law/2019/4620/!main">Ν. 4620/2019</ref>), "Όπου ειδική διάταξη νόμου δεν ορίζει διαφορετικά, η προθεσμία για την άσκηση ενδίκων μέσων είναι δέκα ημέρες από τη δημοσίευση της απόφασης. Αν ο δικαιούμενος δεν είναι παρών κατά την απαγγελία της απόφασης, η πιο πάνω προθεσμία είναι επίσης δεκαήμερη, εκτός αν διαμένει στην αλλοδαπή ή είναι άγνωστη η διαμονή του, οπότε η προθεσμία είναι τριάντα ημερών και αρχίζει σε κάθε περίπτωση από την επίδοση της απόφασης ". Περαιτέρω, κατά τις διατάξεις του άρθρου 476 παρ. 1 και 2 του ίδιου K.Ποιν.Δ., που εφαρμόζεται την προκείμενη περίπτωση κατά το άρθρο 589 παρ. 3 του ισχύοντος από 1-7-2019 <ref href="/akn/gr/act/presidentialDecree/1986/258/!main">Κ.Ποιν.Δ</ref>., το ένδικο μέσο, δηλαδή και αυτό της έφεσης, απορρίπτεται ως απαράδεκτο, μεταξύ άλλων, και όταν ασκήθηκε εκπρόθεσμα. Κατά της απόφασης που απορρίπτει την έφεση ως εκπρόθεσμη επιτρέπεται μόνο αναίρεση για όλους τους λόγους, που αναφέρονται περιοριστικά στη διάταξη του <ref href="/akn/gr/act/presidentialDecree/1986/258/!main#art_510">άρθρου 510 του Κ.Ποιν.Δ</ref>., μεταξύ των οποίων και η ελλιπής αιτιολογία της, με την προϋπόθεση ότι αυτοί αναφέρονται στην ορθότητα της κρίσης του Εφετείου για το απαράδεκτο, στην οποία περιορίζεται ο έλεγχος του Αρείου Πάγου. Η απόφαση με την οποία απορρίπτεται το ένδικο μέσο της έφεσης ως απαράδεκτο λόγω εκπρόθεσμης άσκησής του, για να έχει την απαιτούμενη από τις διατάξεις των άρθρων <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>. ειδική και εμπεριστατωμένη αιτιολογία, η έλλειψη της οποίας ιδρύει τον από το άρθρο 510 παρ. 1 στοιχείο Δ' του ίδιου Κώδικα λόγο αναίρεσης, πρέπει να διαλαμβάνει το χρόνο επίδοσης στον εκκαλούντα της προσβαλλόμενης με την έφεση απόφασης (αν απαγγέλθηκε απόντος τούτου) και το χρόνο άσκησης της έφεσης, καθώς και το αποδεικτικό από το οποίο προκύπτει η επίδοση, χωρίς ειδικότερο προσδιορισμό των στοιχείων εγκυρότητας του αποδεικτικού επίδοσης (Ολ. ΑΠ <ref href="/akn/gr/judgment/SCCC/1995/4/!main">4/1995</ref>, <ref href="/akn/gr/judgment/SCCC/1994/6/!main">Ολ. ΑΠ 6/1994</ref>). Σε περίπτωση, όμως, που με την έφεση αμφισβητούνται ο τόπος κατοικίας εκείνου που ασκεί το ένδικο μέσο, που συνεπάγεται αδυναμία γνώσης της επίδοσης και προβάλλεται ότι κατά τον κρίσιμο χρόνο της επίδοσης αυτός διέμενε σε ορισμένο τόπο και διεύθυνση διάφορο αυτού στον οποίο έγινε η επίδοση, πρέπει επίσης να διαλαμβάνεται στην απορριπτική απόφαση σχετική αιτιολογία, αλλιώς ιδρύεται ο ανωτέρω από το άρθρο 510 παρ. 1 στοιχείο Δ' του <ref href="/akn/gr/act/presidentialDecree/1986/258/!main">Κ.Ποιν.Δ</ref>. λόγος αναίρεσης. Κατά το άρθρο 273 παρ. 1 του προϊσχύσαντος <ref href="/akn/gr/act/presidentialDecree/1986/258/!main">Κ.Ποιν.Δ</ref>., τόπος κατοικίας θεωρείται εκείνος τον οποίο έχει δηλώσει ο κατηγορούμενος, κατά την προανάκριση που τυχόν έχει ενεργηθεί και σε περίπτωση αλλαγής κατοικίας ο τόπος που έχει δηλώσει στην αρμόδια Εισαγγελική Αρχή, στη διεύθυνση δε αυτή ωσότου η καταδικαστική απόφαση γίνει αμετάκλητη εγκύρως επιδίδεται στον κατηγορούμενο κάθε έγγραφο της προδικασίας και της διαδικασίας στο ακροατήριο, ενώ αν δεν έχει ενεργηθεί προανάκριση ή ο κατηγορούμενος δεν εμφανίστηκε κατ` αυτήν, ως τόπος κατοικίας θεωρείται εκείνος που αναφέρεται στη μήνυση ή την έγκληση. Συνακόλουθα, εφόσον με την έφεση του κατηγορουμένου προβάλλεται ο ισχυρισμός ότι κατά τον κρίσιμο χρόνο της επίδοσης της απόφασης διέμενε σε ορισμένο τόπο και διεύθυνση διαφορετική από εκείνη στην οποία αναζητήθηκε και έγινε η επίδοση απόντος αυτού και ως εκ τούτου δεν έλαβε γνώση αυτής, το Εφετείο έχει την υποχρέωση να ερευνήσει κατ` ουσία τον εν λόγω ισχυρισμό, αξιολογώντας και συνεκτιμώντας όλα τα προσκομιζόμενα από τον κατηγορούμενο στοιχεία (έγγραφα, καταθέσεις μαρτύρων κ.λπ.) από τα οποία προκύπτει η κατά τον κρίσιμο χρόνο διεύθυνση του κατηγορουμένου, περαιτέρω δε, κατά τη διάταξη του άρθρου 178 παρ. 2 του ισχύοντος από 1-7-2019 <ref href="/akn/gr/act/presidentialDecree/1986/258/!main">Κ.Ποιν.Δ</ref>., σύμφωνα με τις διατάξεις του οποίου εκδικάστηκε η έφεση επί της οποίας εκδόθηκε η προσβαλλόμενη απόφαση, να ερευνήσει με επιμέλεια κάθε στοιχείο ή αποδεικτικό μέσο που επικαλέστηκε υπέρ αυτού ο κατηγορούμενος, αν αυτό είναι χρήσιμο για να εξακριβωθεί η αλήθεια και να μη βασιστεί μόνο στο αποδεικτικό επίδοσης της απόφασης (πρβλ. Ολ. ΑΠ <ref href="/akn/gr/judgment/SCCC/2014/2/!main">2/2014</ref>, βλ.<ref href="/akn/gr/judgment/SCCC/2021/598/!main"> ΑΠ 598/2021</ref>,<ref href="/akn/gr/judgment/SCCC/2019/1270/!main"> ΑΠ 1270/2019</ref>). Η απαιτούμενη, κατά τα ανωτέρω, ειδική και εμπεριστατωμένη αιτιολογία, εκτός του ότι επιβάλλεται να διακρίνεται από πληρότητα και σαφήνεια και να μην περιέχει αντιφάσεις ή λογικά κενά, πρέπει να περιλαμβάνει και τη μνεία των αποδεικτικών μέσων, τα οποία έλαβε υπόψη το δικαστήριο για το σχηματισμό της απορριπτικής κρίσης του, που αρκεί να αναφέρονται γενικώς κατά το είδος τους χωρίς να χρειάζεται να εκτίθεται τί προέκυψε χωριστά από το καθένα, ούτε να είναι απαραίτητη η αξιολογική συσχέτιση μεταξύ τους, αλλά είναι αναγκαίο να προκύπτει με βεβαιότητα ότι για τον σχηματισμό της δικανικής του πεποίθησης το Δικαστήριο της ουσίας συνεκτίμησε όλα τα αποδεικτικά μέσα, όπως επιβάλλεται από τις διατάξεις των άρθρων <ref href="/akn/gr/act/presidentialDecree/1986/258/!main#art_7__par_1">177 παρ. 1</ref> και <ref href="/akn/gr/act/presidentialDecree/1986/258/!main#art_178">178</ref> <ref href="/akn/gr/act/presidentialDecree/1986/258/!main">Κ.Ποιν.Δ</ref>. και όχι μόνο ορισμένα από αυτά επιλεκτικά (<ref href="/akn/gr/judgment/SCCC/2005/1/!main">Ολ. ΑΠ 1/2005</ref>). Περαιτέρω με τη διάταξη του άρθρου 6 παρ. 1 εδ. α' της Ευρωπαϊκής Σύμβασης των Δικαιωμάτων του Ανθρώπου (ΕΣΔΑ), η οποία κυρώθηκε για πρώτη φορά από την Ελλάδα με το <ref href="/akn/gr/act/law/1953/2329/!main">Ν. 2329/1953</ref> και εκ νέου με το <ref href="/akn/gr/act/decreeLaw/1974/53/!main">Ν.Δ. 53/1974</ref> και αποτελεί, κατά το <ref href="/akn/gr/act/constitution/2001/!main#art_28">άρθρο 28 του Συντάγματος</ref>, αναπόσπαστο μέρος του εσωτερικού Ελληνικού Δικαίου και υπερισχύει κάθε άλλης αντίθετης διάταξης εσωτερικού νόμου, ορίζεται ότι "Παν πρόσωπο έχει δικαίωμα, όπως η υπόθεσή του δικασθεί δικαίως, δημόσια και εντός λογικής προθεσμίας, υπό ανεξάρτητου και αμερόληπτου δικαστηρίου, νομίμως λειτουργούντος, το οποίο θα αποφασίσει είτε ......., είτε επί του βάσιμου πάσης εναντίον του κατηγορίας ποινικής φύσεως". Στο δικαίωμα αυτό περιλαμβάνονται ειδικότερα, σύμφωνα με τη σταθερή νομολογία του ΕΔΔΑ: α) το δικαίωμα ελεύθερης και ανεμπόδιστης πρόσβασης στο δικαστήριο και β) το δικαίωμα του προσώπου να τύχει σχετικά με την υπόθεσή του ακρόασης. Το ίδιο δικαίωμα ακρόασης αναγνωρίζεται, τόσο από το άρθρο 2 περ. 1 του έβδομου Πρωτοκόλλου της άνω Ευρωπαϊκής Σύμβασης, που κυρώθηκε με το <ref href="/akn/gr/act/law/1987/1705/!main">Ν. 1705/1987</ref>, το οποίο ορίζει ότι "κάθε πρόσωπο που καταδικάστηκε για αξιόποινη πράξη από δικαστήριο, έχει το δικαίωμα της επανεξέτασης από ανώτερο δικαστήριο της απόφασης με την οποία κηρύχθηκε ένοχο ή της απόφασης με την οποία επιβλήθηκε ποινή", όσο και από το <ref href="/akn/gr/act/constitution/2001/!main#art_20__par_1">άρθρο 20 παρ. 1 του Συντάγματος</ref>, κατά το οποίο "καθένας έχει δικαίωμα στην παροχή έννομης προστασίας από τα δικαστήρια και μπορεί να αναπτύξει σ' αυτά τις απόψεις του για τα δικαιώματα ή συμφέροντά του, όπως ο νόμος ορίζει". Από τις παραπάνω διατάξεις συνάγεται ότι τα κράτη, θα πρέπει να έχουν εξασφαλίσει στην πράξη το δικαίωμα σε δίκαιη δίκη, απόρροια του οποίου είναι και η ακώλυτη πρόσβαση σε δικαστήριο και η προηγούμενη δικαστική ακρόαση. Ο κοινός νομοθέτης δεν κωλύεται να θεσπίζει προϋποθέσεις και περιορισμούς στην άσκηση ενδίκου μέσου εναντίον καταδικαστικής απόφασης, αρκεί οι συνέπειες που επιφέρει η παράβασή τους να μην είναι υπέρμετρες σε τέτοιο σημείο, ώστε να αναιρείται η ελεύθερη πρόσβαση στο δικαστήριο. Η παραβίαση της προαναφερθείσας διάταξης του άρθρου 6 παρ. 1 της ΕΣΔΑ, που καθιερώνει την αρχή της δίκαιης δίκης, δε δημιουργεί ιδιαίτερο λόγο αναίρεσης της ποινικής απόφασης, πέρα από τους λόγους που περιοριστικά αναφέρονται στο <ref href="/akn/gr/act/presidentialDecree/1986/258/!main#art_510">άρθρο 510 του Κ.Ποιν.Δ</ref>., εκτός αν συνδυάζεται με άλλη πλημμέλεια, που υπάγεται στους προβλεπόμενους από την εν λόγω διάταξη, λόγους αναίρεσης, σε συνδυασμό με όσα ορίζονται στη διάταξη του άρθρου 171 παρ. 1 στοιχείο δ' <ref href="/akn/gr/act/presidentialDecree/1986/258/!main">Κ.Ποιν.Δ</ref>. (<ref href="/akn/gr/judgment/SCCC/2021/442/!main">ΑΠ 442/2021</ref>,<ref href="/akn/gr/judgment/SCCC/2020/1312/!main"> ΑΠ 1312/2020</ref>,<ref href="/akn/gr/judgment/SCCC/2019/1466/!main"> ΑΠ 1466/2019</ref>). Εξάλλου, κατά τις διατάξεις του τελευταίου αυτού άρθρου (171 <ref href="/akn/gr/act/presidentialDecree/1986/258/!main__par_1">παρ. 1 περ. δ' του ΚΠΔ</ref>) σε συνδυασμό με το άρθρο 510 παρ. 1 στοιχείο Α' του ίδιου Κώδικα, απόλυτη ακυρότητα, που λαμβάνεται αυτεπαγγέλτως υπόψη από το Δικαστήριο σε κάθε στάδιο της διαδικασίας και στον Άρειο Πάγο ακόμη, υπάρχει: "1. Αν δεν τηρηθούν οι διατάξεις που καθορίζουν "α)..... .... δ) την εμφάνιση, την εκπροσώπηση και την υπεράσπιση του κατηγορουμένου... και την άσκηση των δικαιωμάτων που του παρέχονται από τον νόμο, την Ευρωπαϊκή Σύμβαση για την προάσπιση των Δικαιωμάτων του Ανθρώπου και των Θεμελιωδών Ελευθεριών, το Διεθνές Σύμφωνο για τα Ατομικά και Πολιτικά Δικαιώματα και τον Χάρτη Θεμελιωδών Ελευθεριών της Ε.Ε ". Με τον ισχύοντα από 1-7-2019 νέο <ref href="/akn/gr/act/presidentialDecree/1986/258/!main">Κ.Ποιν.Δ</ref>. προστέθηκε στην παρ. 1 του ως άνω άρθρου 510, υπό στοιχείο Η', ως ειδικός αυτοτελής λόγος αναίρεσης, επί πλέον των ως άνω λόγων, που ίσχυαν και πριν τον νέο <ref href="/akn/gr/act/presidentialDecree/1986/258/!main">Κ.Ποιν.Δ</ref>., και "η παράνομη απόρριψη της έφεσης ως απαράδεκτης (άρθρο 476) ή ως ανυποστήρικτης (άρθρο 501 παρ.1)". Παράνομη, άλλωστε, απόρριψη της έφεσης ως απαράδεκτης υπάρχει και στην περίπτωση που το δικαστήριο δεν διαλαμβάνει καθόλου αιτιολογία ή διαλαμβάνει ελλιπή τοιαύτη, αναφορικά με την ορθότητα της κρίσης του για το απαράδεκτο (<ref href="/akn/gr/judgment/SCCC/2022/48/!main">ΑΠ 48/2022</ref>). Έτσι με βάση τα παραπάνω, σε περίπτωση που με την έφεση αμφισβητούνται ο τόπος κατοικίας εκείνου που ασκεί το ένδικο μέσο, πράγμα που συνεπάγεται αδυναμία γνώσης του της επίδοσης και προβάλλεται ότι, κατά τον κρίσιμο χρόνο της επίδοσης, αυτός διέμενε σε ορισμένο τόπο και διεύθυνση, διάφορο αυτού στον οποίο έγινε η επίδοση, πρέπει να διαλαμβάνεται, στην απορριπτική απόφαση, σχετική αιτιολογία, αλλιώς ιδρύονται οι ανωτέρω, από το άρθρο 510 παρ. 1 στοιχ. Α', Δ' και Η' του νέου <ref href="/akn/gr/act/presidentialDecree/1986/258/!main">Κ.Ποιν.Δ</ref>., λόγοι αναίρεσης.</p>
          </item>
          <item eId="motivation_list_1__item_4">
            <p>Στην προκειμένη περίπτωση από τα έγγραφα της δικογραφίας, που παραδεκτά επισκοπούνται για τις ανάγκες του αναιρετικού ελέγχου, προκύπτουν τα ακόλουθα: Με την προσβαλλομένη ΖΤ <ref href="/akn/gr/judgment/MagistrateCourtAthens/2022/77/!main">77/2022 απόφαση του Τριμελούς Πλημμελειοδικείου Αθηνών</ref>, που δίκασε σε δεύτερο βαθμό, απορρίφθηκε ως απαράδεκτη λόγω εκπρόθεσμης άσκησής της, η 3279/27-10-2021 έφεση του αναιρεσείοντος - κατηγορουμένου κατά της ΓΜ <ref href="/akn/gr/judgment/MagistrateCourtAthens/2017/97545/!main">97545/2017 απόφασης του Μονομελούς Πλημμελειοδικείου Αθηνών</ref>, με την οποία αυτός καταδικάσθηκε ερήμην για την πράξη της σωματικής βλάβης από αμέλεια, που τελέστηκε σε βάρος του Χ. Σ. στις 4-6-2011, σε ποινή φυλάκισης τεσσάρων (4) ετών, μετατραπείσα προς δέκα (10) ευρώ ημερησίως. Ο κατηγορούμενος - εκκαλών και ήδη αναιρεσείων με την ανωτέρω έφεσή του και το σημείωμά του κατά τη συζήτηση της έφεσης, προς δικαιολόγηση του εκπροθέσμου της έφεσής του, ανέφερε, ότι η έφεση ασκήθηκε προ πάσης επιδόσεως για το λόγο ότι ουδέποτε έλαβε γνώση της εκκαλούμενης απόφασης, καθόσον αυτή του επιδόθηκε με θυροκόλληση στις 23-5-2019 στη δηλωθείσα στο στάδιο της προκαταρκτικής εξέτασης διεύθυνση (...) από την οποία αποχώρησε από Οκτώβριο 2014, από πλάνη του δε δεν δήλωσε την αλλαγή διεύθυνσης στην Εισαγγελική Αρχή, επειδή οι δικαιούχοι αποζημίωσης είχαν πλήρως αποζημιωθεί από την ασφαλιστική εταιρία, δηλώνοντας ότι δεν διατηρούν κανενός είδους απαίτηση από το ατύχημα και έτσι πίστεψε ότι δεν υπήρχε πλέον εκκρεμής υπόθεση σε βάρος του, καθώς και ότι αν η Εισαγγελία Πρωτοδικών Αθηνών αναζητούσε μέσω των πληροφοριακών συστημάτων του Υπουργείου Οικονομικών την πραγματική του κατοικία ή διαμονή, θα προέκυπτε η σταθερή φορολογική κατοικία επί της οδού ... δηλαδή ο αναιρεσείων αμφισβητεί τον τόπο κατοικίας στον οποίο έγινε η επίδοση της εκκαλούμενης απόφασης και προβάλλει ότι, κατά τον κρίσιμο χρόνο της επίδοσης, αυτός διέμενε σε ορισμένο τόπο και διεύθυνση, διάφορο αυτού στον οποίο έγινε η επίδοση, με συνέπεια την αδυναμία γνώσης της επίδοσης. Προς απόδειξη του ισχυρισμού του προσκόμισε, μεταξύ άλλων, εκκαθαριστικά σημειώματα και φορολογικές του δηλώσεις ετών 2013 και εφεξής, στα οποία αναγράφεται η ως άνω διεύθυνσή του, που αναγνώστηκαν, ενώ μεταξύ των εγγράφων της δικογραφίας περιλαμβανόταν και το από 16-10-2012 υπόμνημα που υπέβαλε στον 11ο Πταισματοδίκη Αθηνών για την ασκηθείσα αρχικά σε βάρος του ποινική δίωξη για την πράξη της ανθρωποκτονίας από αμέλεια, που τελέστηκε σε βάρος του Χ. Σ. στις 4-6-2011 ύστερα από τροχαίο ατύχημα, στο οποίο είχε επισυνάψει το από 2-7-2012 ιδιωτικό συμφωνητικό - εξοφλητική απόδειξη, όπου οι δικαιούχοι αποζημίωσης δηλώνουν ότι έχουν πλήρως αποζημιωθεί από την ασφαλιστική εταιρία, καθώς και ότι δεν διατηρούν κανενός είδους απαίτηση από το ατύχημα. Το Τριμελές Πλημμελειοδικείο, όπως προαναφέρθηκε, απέρριψε την έφεση ως απαράδεκτη λόγω εκπρόθεσμης άσκησής της, με την ακόλουθη αιτιολογία: "Από την παραδεκτή επισκόπηση του από 23-5-2019 αποδεικτικού επίδοσης ερήμην απόφασης του δικαστικού επιμελητή δικαστηρίων της Εισαγγελίας Πρωτοδικών Αθηνών Α. Π., προκύπτει ότι ο ίδιος μετέβη στη διεύθυνση "... προκειμένου να επιδώσει τη με αριθμό 97545/2017 ΓΜ της 24-10-2017 απόφαση στον εκκαλούντα κατηγορούμενο και, "αφού δεν βρήκε τον ίδιο προσωπικά, ούτε άλλο από τα αναφερόμενα στο άρθρο <ref href="/akn/gr/act/presidentialDecree/1986/258/!main#art_155">155</ref> παρ. <ref href="/akn/gr/act/presidentialDecree/1986/258/!main#art_155__par_1">1</ref>, <ref href="/akn/gr/act/presidentialDecree/1986/258/!main#art_155__par_2">2</ref> <ref href="/akn/gr/act/presidentialDecree/1986/258/!main">Κ.Ποιν.Δ</ref>. πρόσωπα, θυροκόλλησε το απόσπασμα της απόφασης στην πόρτα του σπιτιού του, παρουσία της μάρτυρος Α. Κ., επιμελήτριας δικαστηρίων της Εισαγγελίας Πρωτοδικών Αθηνών". Από το ανωτέρω έγγραφο, δεν προκύπτει ότι ο ως άνω κατηγορούμενος ήταν αγνώστου διαμονής, ώστε ο επιχειρών την επίδοση δικαστικός επιμελητής να όφειλε να αναζητήσει την πραγματική κατοικία ή διαμονή του τελευταίου με κάθε άλλο πρόσφορο μέσο. Επιπλέον, ο επικαλούμενος από τον κατηγορούμενο δικαιολογητικός λόγος ότι δεν μερίμνησε να επικαιροποιήσει τα στοιχεία της κατοικίας ή διαμονής του στην Εισαγγελία Αθηνών εξαιτίας του ότι θεωρούσε ότι η ποινική του ευθύνη από την ένδικη πράξη είχε εκλείψει μετά την χρηματική ικανοποίηση των συγγενών του θύματος από την ασφαλιστική του εταιρία, ελέγχεται ως μη πειστικός και αβάσιμος. Κατ' ακολουθία των ανωτέρω πρέπει η κρινόμενη έφεση να απορριφθεί ως απαράδεκτη, ένεκα της εκπρόθεσμης ασκήσεώς της εκ μέρους του εκκαλούντος κατηγορουμένου, αφού αυτή ασκήθηκε εκτός της δεκαήμερης προθεσμίας που προβλέπεται στην προδιαληφθείσα νομική διάταξη του <ref href="/akn/gr/act/presidentialDecree/1986/258/!main#art_473__par_1">άρθρου 473 παρ. 1 εδ. β του Κ.Ποιν.Δ</ref>. και δη η προσβαλλομένη απόφαση επιδόθηκε δια θυροκολλήσεως, στον εκκαλούντα στις 23-5-2019 και εκείνος άσκησε την κρινόμενη έφεση στις 27-10-2021". Με τις παραδοχές αυτές το δευτεροβάθμιο δικαστήριο στέρησε την απόφασή του από την απαιτούμενη κατά τα άρθρα <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>. ειδική και εμπεριστατωμένη αιτιολογία, αφού, δεν απάντησε στο σύνολο των ισχυρισμών με τους οποίους ο αναιρεσείων επιδιώκει να δικαιολογήσει το εκπρόθεσμο της έφεσής του, καθόσον, ουδεμία μνεία γίνεται στον τόπο πραγματικής κατοικίας του κατά τα χρόνο επίδοσης της εκκαλούμενης απόφασης, ενώ χωρίς οποιαδήποτε αιτιολογία απορρίπτεται ως αβάσιμος ο λόγος για τον οποίο δεν μερίμνησε να γνωστοποιήσει τη διεύθυνσή του στην Εισαγγελία Αθηνών. Επίσης, εκτός του από 23-5-2019 αποδεικτικού απόδειξης, δεν μνημονεύονται άλλα αποδεικτικά μέσα που το δικαστήριο της ουσίας έλαβε υπόψη για να καταλήξει στην απορριπτική του κρίση, ούτε γίνεται μνεία ότι έλαβε υπόψη του και συνεκτίμησε τα λοιπά αναγνωσθέντα στο ακροατήριο έγγραφα, τα οποία περιέχονται στα πρακτικά της προσβαλλομένης απόφασης και ειδικότερα τα ως άνω προσκομισθέντα από τον αναιρεσείοντα-κατηγορούμενο έγγραφα προς απόδειξη του προαναφερόμενου ισχυρισμού του, τα οποία και αναγνώστηκαν, ούτε το υπάρχον στη δικογραφία από 2-7-2012 ιδιωτικό συμφωνητικό - εξοφλητική απόδειξη, δεδομένου ότι ουδεμία αναφορά περί αυτών διαλαμβάνεται στο σκεπτικό. Κατά συνέπεια οι από το άρθρο 510 παρ. 1 στοιχεία Α' και Δ' του <ref href="/akn/gr/act/presidentialDecree/1986/258/!main">Κ.Ποιν.Δ</ref>. λόγοι αναίρεσης, οι οποίοι συνεκτιμώνται πλέον και υπό το πρίσμα του προστεθέντος με τον νέο <ref href="/akn/gr/act/presidentialDecree/1986/258/!main">Κ.Ποιν.Δ</ref>., στοιχ. Η' του άρθρου αυτού, με τους οποίους λόγους, η προσβαλλομένη απόφαση πλήττεται για απόλυτη ακυρότητα στη διαδικασία και έλλειψη ειδικής και εμπεριστατωμένης αιτιολογίας, είναι βάσιμοι και πρέπει η υπό κρίση αίτηση αναίρεσης να γίνει δεκτή στο σύνολό της. Επομένως, πρέπει να αναιρεθεί η προσβαλλομένη απόφαση και να παραπεμφθεί η υπόθεση για νέα συζήτηση στο ίδιο Δικαστήριο, που εξέδωσε αυτήν, αφού είναι δυνατή η συγκρότησή του από Δικαστές άλλους, εκτός από εκείνους που δίκασαν προηγουμένως (<ref href="/akn/gr/act/presidentialDecree/1986/258/!main#art_519">άρθρο 519 Κ.Ποιν.Δ</ref>), προκειμένου να κρίνει επί του παραδεκτού της έφεσης του αναιρεσείοντος - κατηγορούμενου, δεδομένου του ότι ο Άρειος Πάγος δεν έχει τη δικαιοδοσία να κρίνει επί του παραδεκτού ή όχι αυτής και, ανάλογα προς τη σχετική κρίση του, είτε να απορρίψει και πάλι την έφεση ως εκπρόθεσμη, είτε να την κρίνει παραδεκτή και να προχωρήσει στην οριστική παύση της ποινικής δίωξης κατά του κατηγορουμένου, λόγω παραγραφής, εφόσον η αποδιδόμενη σ' αυτόν πλημμεληματική πράξη φέρεται ότι τελέστηκε στις 4-6-2011.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ.</p>
        <p><outcome>Αναιρεί</outcome> την ΖΤ <ref href="/akn/gr/judgment/MagistrateCourtAthens/2022/77/!main">77/2022 απόφαση του Τριμελούς Πλημμελειοδικείου Αθηνών</ref>.</p>
        <p><outcome>Παραπέμπει</outcome> την υπόθεση για νέα συζήτηση στο ίδιο Δικαστήριο, που θα συγκροτηθεί από άλλους δικαστές εκτός από αυτούς που δίκασαν προηγουμένως.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2022-12-07">7 Δεκεμβρίου 2022</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 19 Δεκεμβρίου 2022.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
