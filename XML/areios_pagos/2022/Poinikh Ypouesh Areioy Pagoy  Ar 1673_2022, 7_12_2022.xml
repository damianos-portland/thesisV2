<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1673/!main"/>
          <FRBRuri value="/akn/gr/judgment/SCCC/2022/1673/"/>
          <FRBRdate name="decisionPublicationDate" date="2022-12-14"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1673/ell@/!main"/>
          <FRBRuri value="/akn/gr/judgment/SCCC/2022/1673/ell@"/>
          <FRBRdate name="decisionPublicationDate" date="2022-12-14"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1673/ell@/!main.xml"/>
          <FRBRuri value="/akn/gr/judgment/SCCC/2022/1673/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-12-14" by="#SCCC" refersTo="#decisionPublicationDate"/>
        <step date="2022-12-07" by="#SCCC" refersTo="#courtConferenceDate"/>
        <step date="2022-11-09" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1673/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>1673/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Z' ΠΟΙΝΙΚΟ TMHMA - ΣΕ ΣΥΜΒΟΥΛΙΟ</p>
      <p>Συγκροτήθηκε από τους Δικαστές: Γεώργιο Χριστοδούλου, Αντιπρόεδρο του Αρείου Πάγου, Μαρία Κουβίδου, Βασίλειο Μαχαίρα, Αικατερίνη Κρυσταλλίδου και Σπυρίδωνα Κουτσοχρήστο-Εισηγητή, Αρεοπαγίτες.</p>
      <p>Με την παρουσία και του Αντεισαγγελέα του Αρείου Πάγου Αχιλλέα Ζήση (γιατί κωλύεται ο Εισαγγελέας του Αρείου Πάγου) και της Γραμματέως Ευθυμίας Καλογεροπούλου.</p>
      <p>Συνήλθε σε Συμβούλιο στο Κατάστημά του στις <date refersTo="publicHearingDate" date="2022-11-09">9 Νοεμβρίου 2022</date>, προκειμένου να αποφανθεί για την αίτηση του Εισαγγελέα Πρωτοδικών Αθηνών, περί κανονισμού αρμοδιότητας δικαστηρίου, με εγκαλουμένους τους: 1) Θ. Σ., Πρωτοδίκη Αθηνών και 2) Χ. Γ., Αντεισαγγελέα Πρωτοδικών Αθηνών και εγκαλούντα τον Ε. Π. του Δ., κάτοικο ...</p>
    </header>
    <judgmentBody>
      <introduction>
        <p>Η αίτηση αυτή με ημερομηνία 11-5-2022 και με αριθμ. πρωτ. 155650/2022 του Εισαγγελέα Πρωτοδικών Αθηνών Γεωργίου Πολυκράτη, που απευθύνεται στον Εισαγγελέα του Αρείου Πάγου, καταχωρίστηκε στο οικείο πινάκιο με τον αριθμό 511/2022.</p>
        <p>Έπειτα ο Αντεισαγγελέας του Αρείου Πάγου Αχιλλέας Ζήσης εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Αριστοτέλη Χριστόπουλου, με αριθμ.πρωτ. 171/22-6-2022, στην οποία αναφέρονται τα ακόλουθα: "Εισάγεται ενώπιον του Δικαστηρίου σας, σε Συμβούλιο, σύμφωνα με τις διατάξεις των άρθρων 135 <ref href="/akn/gr/act/presidentialDecree/1986/258/!main__par_1_2">περ. ε' και 136 παρ. 1 β' του Κ.Π.Δ.</ref>, η υπ' αριθμ. πρωτ. 4250/2022 αίτηση του Εισαγγελέως Πρωτοδικών Αθηνών, με την οποία ζητείται η παραπομπή της υπ' Α.Β.Μ. ... ποινικής δικογραφίας, που σχηματίσθηκε με αφορμή την από 28-9-2020 αναφορά - καταγγελία του Ε. Π. του Δ., κατοίκου ... κατά των Θ. Σ., Πρωτόδικη Αθηνών και Χ. Γ., Αντεισαγγελέως Πρωτοδικών Αθηνών, από τις εισαγγελικές και δικαστικές αρχές του Πρωτοδικείου και Εφετείου Αθηνών σε άλλες ισόβαθμες και ομοειδείς, δεδομένου ότι στην περιφέρεια του Εφετείου Αθηνών δεν υπάγεται άλλο Πρωτοδικείο και Εισαγγελία Πρωτοδικών.</p>
        <p>Επί της ως άνω αιτήσεως επάγονται τα ακόλουθα: Κατά το <ref href="/akn/gr/act/presidentialDecree/1986/258/!main#art_135">άρθρο 135 στοιχ. ε' του Κ.Π.Δ.</ref>, όταν ο εγκαλούμενος ή ο ζημιωμένος ή ο κατηγορούμενος είναι δικαστικός λειτουργός από τον βαθμό παρέδρου σε Πρωτοδικείο ή Εισαγγελία και άνω και υπηρετεί στο αρμόδιο, σύμφωνα με τα άρθρα 122 έως 125 δικαστήριο, διατάσσεται η παραπομπή σε άλλο ισόβαθμο και ομοειδές. Η παραπομπή αυτή της υποθέσεως νοείται όχι μόνο κατά την κυρία διαδικασία, αλλά και κατά την προδικασία, στην οποία περιλαμβάνεται η άσκηση της ποινικής δίωξης και η διενέργεια προκαταρκτικής εξέτασης, για την ταυτότητα του νομικού λόγου, δηλαδή της εξασφάλισης απόλυτης ανεξαρτησίας της κρίσεως του δικαστικού λειτουργού που θα αποφανθεί στις ανωτέρω περιπτώσεις και του αποκλεισμού κάθε υπόνοιας μεροληψίας εξαιτίας της συνυπηρετήσεως. Περαιτέρω, κατά τη διάταξη του <ref href="/akn/gr/act/presidentialDecree/1986/258/!main#art_136__par_1">άρθρου 136 παρ. 1 περ. β' του Κ.Π.Δ.</ref>, αρμόδιο δικαστήριο για να αποφασίσει την παραπομπή είναι το Δικαστήριο του Αρείου Πάγου, σε Συμβούλιο, όταν δεν υπάρχει αρμοδιότητα του Συμβουλίου Εφετών, κατά την περ. α'.</p>
        <p>Στην προκειμένη περίπτωση, από τα έγγραφα της δικογραφίας προκύπτουν τα εξής: Με την προαναφερόμενη αναφορά καταγγέλλεται ποινικό αδίκημα παράβασης καθήκοντος (αρθρ. 13 περ. α\ 259 του <ref href="/akn/gr/act/presidentialDecree/1985/283/!main">Π.Κ.</ref>), που φέρεται ότι τελέσθηκε από τους καταγγελλόμενους την 24-9-2020, στην Αθήνα. Δοθέντος όμως, ότι οι τελευταίοι υπηρετούν με την ως άνω ιδιότητά τους στο Πρωτοδικείο Αθηνών και την Εισαγγελία Πρωτοδικών Αθηνών, αντιστοίχως (βλ. την από 8-4-2022 σχετική υπηρεσιακή βεβαίωση) και δεν υφίσταται, κατά τα προεκτεθέντα δυνατότητα παραπομπής της υποθέσεως σε άλλο Πρωτοδικείο και Εισαγγελία Πρωτοδικών στην περιφέρεια του Εφετείου Αθηνών, συντρέχει νόμιμη περίπτωση κανονισμού αρμοδιότητας κατά παραπομπή (<ref href="/akn/gr/act/presidentialDecree/1986/258/!main#art_13__par_1">αρθρ. 13 περ. ε' και 136 παρ. 1 στοιχ. β' του Κ.Π.Δ.</ref>) και πρέπει να διαταχθεί η παραπομπή της εν λόγω υποθέσεως από τις αρμόδιες εισαγγελικές και δικαστικές αρχές του Πρωτοδικείου και του Εφετείου Αθηνών, στις αντίστοιχες εισαγγελικές και δικαστικές αρχές του Πρωτοδικείου και του Εφετείου Πειραιώς.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Προτείνεται: Να παραπεμφθεί η υπόθεση που αναφέρεται στην υπ' αριθμ. πρωτ. 4250/2022 αίτηση του Εισαγγελέως Πρωτοδικών Αθηνών και αφορά στην υπ' Α.Β.Μ: ... ποινική δικογραφία, που σχηματίσθηκε με αφορμή την από 28-9-2020 αναφορά - καταγγελία του Ε. Π. του Δ., κατοίκου ... κατά των Θ. Σ., Πρωτόδικη Αθηνών και Χ. Γ., Αντεισαγγελέως Πρωτοδικών Αθηνών, από τις κατά τόπο αρμόδιες εισαγγελικές και δικαστικές αρχές του Πρωτοδικείου και του Εφετείου Αθηνών, στις αντίστοιχες εισαγγελικές και δικαστικές αρχές του Πρωτοδικείου και του Εφετείου Πειραιώς.</p>
        <p>Ο Αντεισαγγελέας του Αρείου Πάγου Αριστοτέλης Χριστόπουλος"</p>
      </introduction>
      <motivation>
        <p>Αφού άκουσε τον Αντεισαγγελέα του Αρείου Πάγου, που αναφέρθηκε στην παραπάνω εισαγγελική πρόταση,</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Εισάγεται ενώπιον του Δικαστηρίου του Αρείου Πάγου, που δικάζει σε Συμβούλιο σύμφωνα με τα άρθρα 135 <ref href="/akn/gr/act/presidentialDecree/1986/258/!main__par_1">περ. ε' και 136 παρ. 1 στοιχ. β' ΚΠΔ</ref>, που κυρώθηκε με το <ref href="/akn/gr/act/law/2019/4620/!main">Ν. 4620/2019</ref> (ΦΕΚ 96/11-6-2019, τεύχος Α') και ισχύει από 1-7-2019, η υπ' αριθμ. πρωτ. 4250/13-5-2022 αίτηση του Εισαγγελέα Πρωτοδικών Αθηνών, που αφορά τον καθορισμό αρμοδιότητας κατά παραπομπή, με την οποία ζητείται η παραπομπή της υπόθεσης που αφορά την από 28-9-2020 αναφορά - καταγγελία - μήνυση του Ε. Π. του Δ., κατοίκου ... απευθύνεται στον Εισαγγελέα Πρωτοδικών Αθηνών και στρέφεται κατά του Πρωτοδίκη Θ. Σ., που υπηρετεί στο Πρωτοδικείο Αθηνών και της Αντιεισαγγελέως Πρωτοδικών Χ. Γ., η οποία υπηρετεί στην Εισαγγελία Πρωτοδικών Αθηνών, τους οποίους ο προαναφερθείς Ε. Π. κατήγγειλε για την εκ μέρους τους τέλεση της αξιόποινης πράξης της παράβασης καθήκοντος (<ref href="/akn/gr/act/presidentialDecree/1985/283/!main#art_259">άρθρο 259 ΠΚ</ref>), υπόθεση για την οποία σχηματίστηκε από την Εισαγγελία Πρωτοδικών Αθηνών η υπό στοιχεία: ΑΒΜ ... ποινική δικογραφία, από τις Εισαγγελικές και Δικαστικές αρχές του Πρωτοδικείου Αθηνών, στις αντίστοιχες αρχές άλλου ισόβαθμου και ομοειδούς δικαστηρίου. Κατά το <ref href="/akn/gr/act/presidentialDecree/1986/258/!main#art_135">άρθρο 135 στοιχ. ε' ΚΠΔ</ref>, που κυρώθηκε με τον <ref href="/akn/gr/act/law/2019/4620/!main">Ν. 4620/2019</ref> (ΦΕΚ 96/11-6-2019, τεύχος Α') και ισχύει από 1-7-2019, όταν ο εγκαλών ή ο ζημιωμένος ή ο κατηγορούμενος είναι δικαστικός λειτουργός από το βαθμό του παρέδρου σε πρωτοδικείο ή εισαγγελία και άνω και υπηρετεί στο αρμόδιο σύμφωνα με τα άρθρα 122 - 125 δικαστήριο, διατάσσεται η παραπομπή της υπόθεσης από το αρμόδιο δικαστήριο σε άλλο ισόβαθμο και ομοειδές. Ο δικαιολογητικός λόγος της διάταξης αυτής είναι η διασφάλιση της απόλυτης ανεξαρτησίας της κρίσης του δικαστικού λειτουργού και ο αποκλεισμός κάθε υπόνοιας για μεροληψία, οφειλόμενης στο γεγονός ότι ο παθών ή ο ζημιωμένος ή ο κατηγορούμενος δικαστικός λειτουργός υπηρετεί στο ίδιο (αρμόδιο) δικαστήριο, που θα κρίνει την υπόθεση. Περαιτέρω, όπως προκύπτει από την διάταξη του άρθρου 136 παρ. 1 περ. β' του αυτού ως άνω <ref href="/akn/gr/act/presidentialDecree/1986/258/!main">ΚΠΔ</ref>, αρμόδιο να αποφασίσει την παραπομπή είναι το Δικαστήριο του Αρείου Πάγου, που συνέρχεται σε Συμβούλιο, όταν δεν υπάρχει αρμοδιότητα του Συμβουλίου Εφετών. Από την ερμηνευτική προσέγγιση της έννοιας και του διωκόμενου σκοπού των ως άνω διατάξεων των άρθρων <ref href="/akn/gr/act/presidentialDecree/1986/258/!main#art_135">135</ref> και <ref href="/akn/gr/act/presidentialDecree/1986/258/!main#art_136">136</ref> <ref href="/akn/gr/act/presidentialDecree/1986/258/!main">ΚΠΔ</ref>, σε συνδυασμό με εκείνες των <ref href="/akn/gr/act/presidentialDecree/1986/258/!main~art_122->art_125">άρθρων 122 - 125 ΚΠΔ</ref>, προκύπτει ότι ο κανονισμός της αρμοδιότητας κατά παραπομπή δεν περιορίζεται μόνο στην εκδίκαση της υπόθεσης αλλά εκτείνεται και στην προδικασία και καταλαμβάνει, τόσο την κίνηση της ποινικής δίωξης, όσο και την προκαταρκτική εξέταση, καθόσον και στις περιπτώσεις αυτές συντρέχει ο ίδιος, κατά τα άνω, δικαιολογητικός λόγος, ο οποίος αποτελεί έκφανση της δίκαιης δίκης, που είναι η ουσιαστική και αδιάβλητη, με διαδικαστικές (δικονομικές) εγγυήσεις, διεξαγωγή της δίκης εντός ευλόγου χρόνου, ώστε να είναι δυνατή η αντικειμενική αναζήτηση της αλήθειας και η έγκαιρη και αποτελεσματική προστασία του διαδίκου. Στην προκειμένη περίπτωση από τα έγγραφα που υπάρχουν στον φάκελο της δικογραφίας, προκύπτει ότι ο Ε. Π. του Δ., με την από 28-9-2020 αναφορά - καταγγελία - μήνυσή του, που απευθύνεται στον Εισαγγελέα Πρωτοδικών Αθηνών και στρέφεται κατά του Πρωτοδίκη Θ. Σ., που υπηρετεί στο Πρωτοδικείο Αθηνών αλλά και της Αντιεισαγγελέως Πρωτοδικών Χ. Γ., η οποία υπηρετεί στην Εισαγγελία Πρωτοδικών Αθηνών, κατήγγειλε τους εν λόγω δικαστικούς λειτουργούς για την εκ μέρους τους τέλεση της αξιόποινης πράξης της παράβασης καθήκοντος (<ref href="/akn/gr/act/presidentialDecree/1985/283/!main#art_259">άρθρο 259 ΠΚ</ref>) και για την υπόθεση αυτή σχηματίστηκε από την Εισαγγελία Πρωτοδικών Αθηνών η υπό στοιχεία: ΑΒΜ ... ποινική δικογραφία. Ήδη, ο Εισαγγελέας Πρωτοδικών Αθηνών με την υπ' αριθμ. πρωτ. 4250/13-5-2022 αίτησή του προς τον Εισαγγελέα του Αρείου Πάγου, ενόψει της ως άνω εκκρεμούς ποινικής υπόθεσης, η οποία χρήζει διερεύνησης για την αλήθεια ή μη της καταγγελθείσης με αυτήν αξιόποινης πράξης, ζητά τον κανονισμό αρμοδιότητας, δεδομένου ότι, όπως προαναφέρθηκε, η ως άνω καταγγελία στρέφεται κατά των προαναφερθέντων δικαστικών λειτουργών που υπηρετούν στο Πρωτοδικείο Αθηνών και στην Εισαγγελία Πρωτοδικών Αθηνών αντιστοίχως, ενώ δεν υφίσταται ευχέρεια του Συμβουλίου Εφετών Αθηνών να διατάξει την παραπομπή της υπόθεσης σε άλλο δικαστήριο που να ανήκει στην αρμοδιότητά του, καθόσον δεν υπάγεται στην περιφέρειά του άλλη, πλην του Πρωτοδικείου Αθηνών, ισόβαθμη και ομοειδής με αυτή δικαστική αρχή. Με τα δεδομένα αυτά, σύμφωνα με όσα εκτίθενται στην προηγηθείσα νομική σκέψη, συντρέχει νόμιμη περίπτωση κανονισμού αρμοδιότητας κατά παραπομπή, από το Δικαστήριο του Αρείου Πάγου, που δικάζει σε Συμβούλιο (άρθρα 135 <ref href="/akn/gr/act/presidentialDecree/1986/258/!main__par_1">εδ. ε' και 136 παρ. 1 στοιχ. β' ΚΠΔ</ref>) και ως εκ τούτου, πρέπει να παραπεμφθεί η ως άνω υπόθεση, από τις αρμόδιες Εισαγγελικές και Δικαστικές αρχές του Πρωτοδικείου Αθηνών στις αντίστοιχες Δικαστικές και Εισαγγελικές αρχές του Πρωτοδικείου Πειραιώς, για τον περαιτέρω χειρισμό της (υπόθεσης) και εάν συντρέξει νόμιμη περίπτωση και στις αντίστοιχες αρχές του Εφετείου Πειραιώς.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>ΠΑΡΑΠΕΜΠΕΙ την υπόθεση που αναφέρεται στην υπ' αριθμ. πρωτ. 4250/13-5-2022 αίτηση του Εισαγγελέα Πρωτοδικών Αθηνών και αφορά την από 28-9-2020 αναφορά - καταγγελία - μήνυση του Ε. Π. του Δ., που απευθύνεται στον Εισαγγελέα Πρωτοδικών Αθηνών και στρέφεται κατά του Πρωτοδίκη Θ. Σ., που υπηρετεί στο Πρωτοδικείο Αθηνών και της Αντιεισαγγελέως Πρωτοδικών Χ. Γ., η οποία υπηρετεί στην Εισαγγελία Πρωτοδικών Αθηνών, για την οποία (υπόθεση) σχηματίστηκε η υπό στοιχεία: ΑΒΜ ... ποινική δικογραφία, από τις Εισαγγελικές και Δικαστικές αρχές του Πρωτοδικείου Αθηνών, στις αρμόδιες Εισαγγελικές και Δικαστικές αρχές του Πρωτοδικείου Πειραιώς για περαιτέρω χειρισμό της (υπόθεσης) και εάν συντρέξει νόμιμη περίπτωση και στις αντίστοιχες Δικαστικές και Εισαγγελικές Αρχές του Εφετείου Πειραιώς.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2022-12-07">7 Δεκεμβρίου 2022</date>.</p>
      <p>Εκδόθηκε στην Αθήνα στις <date refersTo="decisionPublicationDate" date="2022-12-14">14 Δεκεμβρίου 2022</date>.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
