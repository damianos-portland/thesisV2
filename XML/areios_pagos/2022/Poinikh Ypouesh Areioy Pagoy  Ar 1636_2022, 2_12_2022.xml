<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1636/!main"/>
          <FRBRuri value="/akn/gr/judgment/SCCC/2022/1636/"/>
          <FRBRdate name="courtConferenceDate" date="2022-12-02"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1636/ell@/!main"/>
          <FRBRuri value="/akn/gr/judgment/SCCC/2022/1636/ell@"/>
          <FRBRdate name="courtConferenceDate" date="2022-12-02"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1636/ell@/!main.xml"/>
          <FRBRuri value="/akn/gr/judgment/SCCC/2022/1636/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-12-02" by="#SCCC" refersTo="#courtConferenceDate"/>
        <step date="2022-11-11" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1636/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1636/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ε' Ποινικό Τμήμα</p>
      <p>Συγκροτήθηκε από τους Δικαστές: Μαρία Βασδέκη, Αντιπρόεδρο του Αρείου Πάγου, Μαρία Λεπενιώτη, Σοφία Οικονόμου, Κωστούλα Πρίγγουρη και Παρασκευή Τσούμαρη - Εισηγήτρια, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2022-11-11">11 Νοεμβρίου 2022</date>, με την παρουσία του Αντεισαγγελέα του Αρείου Πάγου Περικλή Δράκου (γιατί κωλύεται ο Εισαγγελέας) και του Γραμματέα Γεράσιμου Βάλσαμου, για να δικάσει την αίτηση του Εισαγγελέα Εφετών Καλαμάτας, περί αναιρέσεως της <ref href="/akn/gr/judgment/AppelateCourtKalamata/2022/222/!main">υπ'αριθμ. 222/2022 αποφάσεως του Τριμελούς Εφετείου Καλαμάτας</ref>. Με κατηγορούμενο τον Δ. Β. του Γ., κάτοικο ... ο οποίος δεν εμφανίστηκε.</p>
    </header>
    <judgmentBody>
      <introduction>
        <p>Το Τριμελές Εφετείο Καλαμάτας, με την ως άνω απόφασή του διέταξε όσα λεπτομερώς αναφέρονται σ' αυτή, και ο αναιρεσείων Εισαγγελέας Εφετών Καλαμάτας ζητεί τώρα την αναίρεση αυτής, για τους λόγους που αναφέρονται στην με αριθμό και ημερομηνία 2/15.7.2022 αίτηση αναιρέσεως, η οποία συντάχθηκε ενώπιον της Γραμματέως του Ποινικού Τμήματος του Εφετείου Καλαμάτας Αντωνίας Σαρρή και καταχωρίστηκε στο οικείο πινάκιο με τον αριθμό 746/2022.</p>
      </introduction>
      <motivation>
        <p>Αφού άκουσε Τον Αντεισαγγελέα, που πρότεινε να γίνει δεκτή η αίτηση αναίρεσης.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Από τη διάταξη του <ref href="/akn/gr/act/presidentialDecree/1986/258/!main#art_505__par_1">άρθρο 505 παρ. 1 περ. β του Κ.Ποιν.Δ</ref>., προκύπτει ότι ο Εισαγγελέας Εφετών, μπορεί μέσα στην προθεσμία που ορίζεται από το άρθρο 507 του ίδιου Κώδικα, να ζητήσει την αναίρεση των αποφάσεων του Εφετείου, του μικτού ορκωτού εφετείου και των μικτών ορκωτών δικαστηρίων της περιφέρειάς του, για τους λόγους που αναφέρονται στη διάταξη του άρθρου 510 παρ.1 του ίδιου Κώδικα, ως προς τις αθωωτικές δε αποφάσεις των παραπάνω Δικαστηρίων, μόνο αν η αθώωση οφείλεται σε εσφαλμένη εφαρμογή ή ερμηνεία ουσιαστικής ποινικής διάταξης (αρθ.506 του <ref href="/akn/gr/act/presidentialDecree/1986/258/!main">Κ.Ποιν.Δ</ref>.).</p>
          </item>
          <item eId="motivation_list_1__item_2">
            <p>Στην προκειμένη περίπτωση, η κρινόμενη με αρ. 2/15-7-2022, αίτηση, που άσκησε ο Εισαγγελέας Εφετών Καλαμάτας, Γεώργιος Δούβας, με δήλωση στη γραμματέα του ως άνω Δικαστηρίου, για αναίρεση της υπ` αριθμόν 222/2022 απόφασης του Τριμελούς Εφετείου Πλημμελημάτων Καλαμάτας, το οποίο, απέρριψε ως απαράδεκτη, λόγω εκπροθέσμου ασκήσεώς της την με αρ. 43/9-6-2020 έφεση του κατηγορουμένου Δ. Β. κατά της με αρ. 257/11-2-2019 αποφάσεως του Τριμελούς Πλημ/κείου Καλαμάτας, με την οποία αυτός καταδικάστηκε σε συνολική ποινή φυλάκισης δέκα πέντε (15) μηνών, για τα αδικήματα της παράβασης καθήκοντος και υπεξαγωγής εγγράφου από υπάλληλο, έχει ασκηθεί νομότυπα και εμπρόθεσμα, δηλαδή εντός είκοσι (20) ημερών από την καταχώρηση της προσβαλλόμενης αποφάσεως στο ειδικό βιβλίο καθαρογραμμένων αποφάσεων του εκδώσαντος αυτήν δικαστηρίου, η οποία έλαβε χώρα στις 29-6-2020, αφού η κρινομένη αίτηση ασκήθηκε στις 15-7-2022 (<ref href="/akn/gr/act/presidentialDecree/1986/258/!main#art_505__par_1">αρθ. 505 παρ.1 περ.β και 507 του Κ.Ποιν.Δ</ref>.). Πρέπει επομένως, να ερευνηθεί περαιτέρω, ως προς τη βασιμότητα του προβαλλομένου με αυτή λόγου αναιρέσεως, που αναφέρεται σε πλημμέλεια από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Η' του ΚΠΔ</ref>. Με το άρθρο 11 της από 11-3-2020 Πράξης Νομοθετικού Περιεχομένου "Κατεπείγοντα μέτρα αντιμετώπισης των αρνητικών συνεπειών της εμφάνισης του κορωνοϊού COVID - 19 και της ανάγκης περιορισμού της διάδοσής του", η οποία κυρώθηκε με το <ref href="/akn/gr/act/law/2020/4682/!main#art_2">άρθρο 2 του ν. 4682/2020</ref>, ορίστηκε ότι: 1. "Προς το σκοπό αποφυγής κινδύνου εμφάνισης ή και διάδοσης κορωνοϊού COVID - 19 που ενδέχεται να έχουν σοβαρές επιπτώσεις στη δημόσια υγεία, μπορεί να επιβληθεί το μέτρο της προσωρινής, μερικής ή ολικής, αναστολής της λειτουργίας των δικαστηρίων και των εισαγγελιών, συμπεριλαμβανομένων και των στρατιωτικών δικαστηρίων, καθώς και της Εθνικής Σχολής Δικαστικών Λειτουργών". 2. "Το μέτρο της παραγράφου 1 επιβάλλεται με κοινή απόφαση των Υπουργών Υγείας και Δικαιοσύνης, καθώς και του Υπουργού Εθνικής 'Αμυνας στην περίπτωση των στρατιωτικών δικαστηρίων, μετά από γνώμη της Εθνικής Επιτροπής προστασίας της Δημόσιας Υγείας έναντι του κορωνοϊού COVID - 19. Με όμοια απόφαση ορίζεται και κάθε συναφής και αναγκαία πρόβλεψη για τα ζητήματα αναστολής ή παρέκτασης δικονομικών προθεσμιών, αναστολής ή παράτασης παραγραφών, αναστολής διαδικασιών αναγκαστικής εκτέλεσης και διενέργειας πλειστηριασμών, παροχής προσωρινής δικαστικής προστασίας, καθώς και για όλα τα λοιπά ζητήματα που αφορούν στο καθεστώς προσωρινής λειτουργίας των δικαστηρίων και των εισαγγελιών της χώρας". Περαιτέρω, με τις πανομοιότυπες διατάξεις του άρθρου τέταρτου παρ. 1 στοιχ,β των κοινών υπουργικών αποφάσεων, Δ1α/2020(ΦΕΚ τ.Β. 833/12-3-2020, Δ1α/2020 (ΦΕΚ τ. Β' 1074/27.3.2020), Δ1α/2020 (ΦΕΚ τ. Β' 1301/11.4.2020) και Δ1α/2020 (ΦΕΚ τ. Β' 1588/25.4.2020) των Υπουργών Αμύνης, Υγείας και Δικαιοσύνης, και Δ 1α/2020 (ΦΕΚ τ.Β'1857/15-5-2020) των Υπουργών Ανάπτυξης, Εργασίας, Αμύνης, Υγείας, Δικαιοσύνης και Εσωτερικών, θεσπίστηκε η κατά το χρονικό διάστημα από τις 12-3-2020 έως και τις 31-5-2020, προσωρινή αναστολή της λειτουργίας των πολιτικών και ποινικών δικαστηρίων και εισαγγελιών και ειδικότερα η αναστολή των νομίμων και δικαστικών προθεσμιών για την διενέργεια διαδικαστικών πράξεων και άλλων ενεργειών ενώπιον των δικαστηρίων και εισαγγελιών. Εξάλλου με την <ref href="/akn/gr/act/law/2020/4690/!main#art_75__par_1">παρ.1 του άρθρο 75 του ν. 4690/2020</ref>(διατάξεις για την επαναλειτουργία των ποινικών δικαστηρίων), ορίστηκε ότι οι νόμιμες προθεσμίες άσκησης όλων των προβλεπομένων από τον κώδικα ποινικής δικονομίας και τους ειδικούς ποινικούς νόμους ενδίκων μέσων, οιονεί ενδίκων μέσων και ενδίκων βοηθημάτων, που ανεστάλησαν σύμφωνα με τις κοινές υπουργικές αποφάσεις των Υπουργών Εθνικής Αμύνης, Υγείας και Δικαιοσύνης υπ'αρ. Δ1α/Γ.Π. οικ. 17734/12-3-2020(ΦΕΚ Β'833), Δ1α/Γ.Π.. οικ. 21159/27-3-2020 (ΦΕΚ Β' 1074), Δ1α/Γ.Π.οικ.24403/11-4-2020 (ΦΕΚ Β' 1301) και Δ1α/Γ.Π.οικ. 26804/25-4-2020 (ΦΕΚ Β' 1588) και την κοινή απόφαση των Υπουργών Ανάπτυξης και επενδύσεων, Προστασίας του Πολίτη, Εθνικής Αμύνης, Εργασίας και Κοινωνικών Υποθέσεων, Υγείας Δικαιοσύνης και Εσωτερικών υπ'αρ. Δ 1α/Γ.Π.οικ. 30340/15-5-2020 (ΦΕΚ Β'1857) συνεχίζουν να τρέχουν από την 1-6-2020 και για όσο χρονικό διάστημα υπολείπεται για να συμπληρωθεί η προβλεπόμενη στο νόμο διάρκειά τους, προσαυξανόμενη σε κάθε περίπτωση κατά δέκα επιπλέον ημέρες. Εξάλλου, κατά την διάταξη του άρθρου 473 παρ.1 του Κ.ποιν.Δ., αν ο νόμος δεν ορίζει ειδικώς διαφορετικά, η προθεσμία ασκήσεως ένδικων μέσων είναι δέκα ημέρες από τη δημοσίευση της αποφάσεως, ενώ, αν ο δικαιούμενος δεν είναι παρών κατά την απαγγελία της αποφάσεως, η πιο πάνω προθεσμία είναι επίσης δεκαήμερη, εκτός αν διαμένει στην αλλοδαπή ή είναι άγνωστη η διαμονή του, οπότε η προθεσμία είναι τριάντα ημερών και αρχίζει σε κάθε περίπτωση από την επίδοση της αποφάσεως. Περαιτέρω, κατά την διάταξη του άρθρου <ref href="/akn/gr/act/presidentialDecree/1986/258/!main#art_476">476</ref> παρ. <ref href="/akn/gr/act/presidentialDecree/1986/258/!main#art_476__par_1">1</ref> και <ref href="/akn/gr/act/presidentialDecree/1986/258/!main#art_476__par_2">2</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>., το ένδικο μέσο, δηλαδή και αυτό της εφέσεως, απορρίπτεται ως απαράδεκτο, εκτός άλλων περιπτώσεων και λόγω της εκπρόθεσμης ασκήσεώς του, κατά της σχετικής δε αποφάσεως επιτρέπεται μόνο αναίρεση για όλους τους λόγους, που αναφέρονται περιοριστικά στη διάταξη του άρθρου 510 του ίδιου Κώδικα, μεταξύ των οποίων και η παράνομη απόρριψη της έφεσης ως απαράδεκτης. Η παράνομη απόρριψη επέρχεται όταν το εφετείο παραβιάζει δικονομική διάταξη ή κάποιο δικονομικό τύπο, που έχει τεθεί για να καθορίσει την παραδεκτή άσκηση της έφεσης και τη δικονομική παρουσία του εκκαλούντος, διαταράσσοντας έτσι τον κανονιστικά προκαθορισμένο τρόπο εξέλιξης της ποινικής διαδικασίας από το ένα στάδιο στο επόμενο και επομένως, και τα δικαιώματα του εκκαλούντος για ακρόαση, παροχή έννομης προστασίας και δίκαιη δίκη.</p>
          </item>
          <item eId="motivation_list_1__item_3">
            <p>Συνεπώς, στο <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Η' ΚΠΔ</ref> τυποποιείται πλέον ένας δικονομικός λόγος αναίρεσης, ο οποίος λειτουργεί αυτοτελώς ως κύρωση, σε περίπτωση διαπίστωσης πλημμέλειας αποδιδόμενης στην παραβίαση κάποιου δικονομικού κανόνα δικαίου που οδηγεί σε παράνομη απόρριψη της έφεσης ως απαράδεκτης ή ανυποστήρικτης και είναι ουσιώδης τόσο για τη διασφάλιση της ισορροπίας και της κανονικότητας της ποινικής δίκης όσο και για το σεβασμό των παραπάνω θεμελιωδών δικαιωμάτων του κατηγορουμένου. Μάλιστα, κατά το <ref href="/akn/gr/act/presidentialDecree/1986/258/!main#art_510__par_2">άρθρο 510 παρ. 2 ΚΠΔ</ref>, ο ως άνω λόγος αναίρεσης μπορεί να προβληθεί, έστω και αν τα πραγματικά περιστατικά, που τον θεμελιώνουν δεν προτάθηκαν στο δικαστήριο της ουσίας(<ref href="/akn/gr/judgment/SCCC/2022/703/!main">ΑΠ 703/2022</ref>). Στην προκειμένη περίπτωση, από την επιτρεπτή επισκόπηση των εγγράφων της δικογραφίας προς διερεύνηση της βασιμότητας ή μη του προβαλλομένου λόγου αναιρέσεως, ήτοι της παρανόμου απορρίψεως της εφέσεως, ως απαραδέκτου, λόγω εκπροθέσμου ασκήσεως, προκύπτουν τα ακόλουθα: Με την πρωτοβάθμια με αριθμό 257/11-2-2019 απόφαση του Τριμελούς Πλημμελειοδικείου Καλαμάτας ο κατηγορούμενος Δ. Β. του Γ., καταδικάστηκε ερήμην, για τις αξιόποινες πράξεις της παράβασης καθήκοντος και υπεξαγωγής εγγράφου από υπάλληλο, σε συνολική ποινή φυλακίσεως δέκα πέντε (15) μηνών. Αντίγραφο της καταδικαστικής αυτής αποφάσεως, όπως προκύπτει από το από 8-4-2020 αποδεικτικό επίδοσης του αρχιφύλακα του ΑΤ Καλαμάτας Γ. Π., επιδόθηκε την ίδια ημέρα, σε ενήλικο σύνοικο(μητέρα) του ανωτέρω κατηγορουμένου. Κατά της ανωτέρω με αριθμό 257/11-2-2019 καταδικαστικής απόφασης του Τριμελούς Πλημμελειοδικείου Καλαμάτας, ο κατηγορούμενος, άσκησε την με αρ. 43/9-6-2020 έφεση. Με την αναιρεσιβαλλόμενη απόφαση, απορρίφθηκε η ανωτέρω έφεση, ως εκπρόθεσμη με το ακόλουθο σκεπτικό: "....Στην προκειμένη περίπτωση, ο εκκαλών κατηγορούμενος καταδικάστηκε ερήμην με την υπ' αρ. 257/11.2.2019 απόφαση του Τριμελούς Πλημμελειοδικείου Καλαμάτας και η ανωτέρω απόφαση του επιδόθηκε νόμιμα και έγκυρα στις 8.4.2020, όπως προκύπτει από το από 8.4.2020 αποδεικτικό επιδόσεως της εκκαλούμενης απόφασης σε ενήλικο σύνοικο (την μητέρα του εκκαλούντος κατ/νου) του Αρχ/κα του Α/Τ Καλαμάτας Γ. Π.. Πλην, όμως, άσκησε την κρινόμενη έφεσή του στις 9.6.2022, όπως προκύπτει από την κρινόμενη υπ' αρ. 43/9.6.2022 έκθεση έφεσης. Άσκησε, δηλαδή, ο εκκαλών κατ/νος, που διαμένει στην .., την κρινόμενη έφεσή του μετά από την άπρακτη πάροδο της νόμιμης προθεσμίας των 10 ημερών από την επομένη της επιδόσεως προς αυτόν της εκκαλούμενης απόφασης. Στην ως άνω υπ' αρ. 43/9.6.2022 έκθεση έφεσης ο εκκαλών κατηγορούμενος δεν επικαλέσθηκε (την εξαιρετική και απρόβλεπτη) αναστολή της προθεσμίας για την άσκηση της έφεσής του λόγω covid, ως γεγονός ανωτέρας βίας που δικαιολογεί την εκπρόθεσμη άσκηση της έφεσής του και την καθιστά παραδεκτή, όπως απαιτείτο σύμφωνα με τις νομικές σκέψεις που προεκτέθηκαν παραπάνω στην μείζονα πρόταση (υπό στ. I). Σε κάθε περίπτωση, αφού διενεργήθηκε, κατά την κρίση του διευθύνοντος την Εισαγγελία Πλημμελειοδικών Καλαμάτας η από 8.4.2020 επίδοση προς τον εκκαλούντα κατηγορούμενο της 257/11.2.2019 ερήμην ποινικής καταδικαστικής απόφασης του Τριμελούς Πλημμελειοδικείου Καλαμάτας δεν έλαβε χώρα, κατά το χρονικό διάστημα από τις 8.4.2020 έως και τις 15.5.2020, αναστολή της προθεσμίας για την άσκηση της κρινόμενης εφέσεως κατά της αποφάσεως αυτής, σύμφωνα με τις νομικές σκέψεις που προεκτέθηκαν παραπάνω στην μείζονα πρόταση (υπό στ. II). Επομένως, η ως άνω 10ήμερη προθεσμία για την άσκηση της κρινόμενης έφεσης άρχισε να τρέχει στις 9.4.2020, ήτοι την επομένη της από 8.4.2020 επιδόσεως προς τον εκκαλούντα της ως άνω αποφάσεως και συνέχισε να τρέχει κανονικά, οπότε και συμπληρώθηκε και παρήλθε άπρακτη στις 20.4.2020, ημέρα Δευτέρα. Πρέπει, επομένως, η κρινόμενη έφεση να κηρυχθεί απαράδεκτη, να απορριφθεί δηλαδή ως απαράδεκτη, καθώς και να διαταχθεί η εκτέλεση της εκκαλούμενης αποφάσεως σύμφωνα με τις διατάξεις του προμνησθέντος <ref href="/akn/gr/act/presidentialDecree/1986/258/!main#art_476__par_1">άρθρου 476 παρ. 1 εδ. α' του ΚΠΔ</ref>.". Σημειωτέον ότι εκ προφανούς παραδρομής αναφέρεται στο σκεπτικό της προσβαλλόμενης απόφασης ως χρόνος άσκησης της κρινομένης εφέσεως η 9-6-2022, αντί του αληθούς, όπως προκύπτει από την επισκόπηση της σχετικής εκθέσεως εφέσεως και αναφέρεται στο διατακτικό αυτής, που είναι η 9-6-2020. Ωστόσο, σύμφωνα με τα όσα εκτέθηκαν στην αρχή της παρούσης με τις προαναφερθείσες κοινές υπουργικές αποφάσεις και τα οριζόμενα στην διάταξη του <ref href="/akn/gr/act/law/2020/4690/!main#art_75__par_1">άρθρου 75 παρ.1 του ν. 4690/2020</ref>, κατά χρονικό διάστημα από 12-3-2020 έως 31-5-2020 οι νόμιμες προθεσμίες ασκήσεως ενδίκων μέσων, όπως και της κρινομένης εφέσεως, τελούσαν σε αναστολή, άρχισαν δε να τρέχουν από 1-6-2020 και συνέχιζαν για όσο χρονικό διάστημα υπολείπονταν για την συμπλήρωσή τους, προσαυξανόμενη σε κάθε περίπτωση κατά 10 ημέρες. Επομένως, εφόσον η επίδοση της πρωτοδίκου καταδικαστικής στον ως άνω κατηγορούμενο απόφασης, έλαβε χώρα εντός της προαναφερθείσας προθεσμίας αναστολής, ήτοι στις 8-4-2020, η προθεσμία για την άσκηση της εφέσεως, δεν εκκίνησε την επομένη της ως άνω επιδόσεως, αλλά κατά τα προεκτεθέντα από τις 11-6-2020 και συνακόλουθα η ασκηθείσα στις 9-6-2020 έφεση, εντός του χρόνου της ως άνω αναστολής, είχε ασκηθεί εμπρόθεσμα. Παράνομα κατά συνέπεια το δικάσαν δικαστήριο της ουσίας απέρριψε την έφεση του ανωτέρω κατηγορουμένου ως απαράδεκτη, λόγω της εκπροθέσμου ασκήσεώς της. Επομένως, ο μοναδικός λόγος της υπό κρίση αίτησης αναίρεσης, από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Η` του ΚΠοινΔ</ref>, περί παρανόμου απορρίψεως της εφέσεως ως απαράδεκτης, είναι βάσιμος και πρέπει, να αναιρεθεί η προσβαλλόμενη απόφαση και να παραπεμφθεί η υπόθεση για νέα συζήτηση στο ίδιο Δικαστήριο, που εξέδωσε την αναιρεθείσα απόφαση, συγκροτούμενο από άλλους Δικαστές, εκτός από εκείνους, οι οποίοι είχαν δικάσει προηγουμένως (<ref href="/akn/gr/act/presidentialDecree/1986/258/!main#art_519">άρθρο 519 του ΚΠοινΔ</ref>), προκειμένου να κρίνει επί του παραδεκτού της έφεσης του κατηγορουμένου (δεδομένου ότι ο Άρειος Πάγος δεν έχει τη δικαιοδοσία να κρίνει επί του παραδεκτού ή όχι αυτής).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την απόφαση με αριθμό 222/2022 του Τριμελούς Εφετείου Πλημμελημάτων Καλαμάτας. Και</p>
        <p><outcome>Παραπέμπει</outcome> την υπόθεση για νέα συζήτηση στο ίδιο Δικαστήριο, το οποίο θα συγκροτηθεί από άλλους Δικαστές, εκτός από εκείνους, που δίκασαν προηγουμένως.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2022-12-02">2 Δεκεμβρίου 2022</date>. Και</p>
      <p>Δημοσιεύθηκε στην Αθήνα, σε δημόσια</p>
      <p> συνεδρίαση στο ακροατήριό του, στις 8 Δεκεμβρίου 2022.</p>
      <p>Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
