<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/870/!main"/>
          <FRBRuri value="/akn/gr/judgment/SCCC/2022/870/"/>
          <FRBRdate name="publicHearingDate" date="2021-12-06"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/870/ell@/!main"/>
          <FRBRuri value="/akn/gr/judgment/SCCC/2022/870/ell@"/>
          <FRBRdate name="publicHearingDate" date="2021-12-06"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/870/ell@/!main.xml"/>
          <FRBRuri value="/akn/gr/judgment/SCCC/2022/870/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-06" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/870/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
      </references>
    </meta>
    <header>
      <p>Αριθμός<docNumber>870/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Α1' Πολιτικό Τμήμα</p>
      <p>Συγκροτήθηκε από τους Δικαστές: Χρήστο Τζανερρίκο, Αντιπρόεδρο του Αρείου Πάγου, Ιωάννα Κλάπα - Χριστοδουλέα, Χρήστο Κατσιάνη, Ασημίνα Υφαντή και Αναστασία Παπαδοπούλου - Εισηγήτρια, Αρεοπαγίτες.</p>
      <p>ΣΥΝΕΔΡΙΑΣΕ δημόσια στο ακροατήριό του, στις <date refersTo="publicHearingDate" date="2021-12-06">6 Δεκεμβρίου 2021</date>, με την παρουσία και του Γραμματέα Γεωργίου Φιστούρη, για να δικάσει την υπόθεση μεταξύ:</p>
      <p>Της αναιρεσείουσας: 1) Ετερόρρυθμης Εταιρείας με την επωνυμία "..." και το διακριτικό τίτλο "...", που εδρεύει στην ... και εκπροσωπείται νόμιμα, η οποία εκπροσωπήθηκε από τον πληρεξούσιο δικηγόρο της Γεώργιο Νίκα και κατέθεσε προτάσεις.</p>
      <p>Των αναιρεσιβλήτων: 1) Κυπριακής Εταιρείας με την επωνυμία "...", που εδρεύει στην Λευκωσία Κύπρου και εκπροσωπείται νόμιμα, 2) Ι. Α. του Λ., οι οποίοι εκπροσωπήθηκαν από τον πληρεξούσιο δικηγόρο τους Αλέξιο Δημητρακόπουλο και κατέθεσαν προτάσεις, 3) Γ. Α. του Μ., κατοίκου ..., 4) Κ. Κ., κατοίκου ..., οι οποίοι δεν παραστάθηκαν στο ακροατήριο.</p>
    </header>
    <judgmentBody>
      <introduction>
        <p>Η ένδικη διαφορά άρχισε με την από 10/1/2012 αγωγή της ήδη αναιρεσείουσας, που κατατέθηκε στο Μονομελές Πρωτοδικείο Χαλκίδας. Εκδόθηκαν οι αποφάσεις: <ref href="/akn/gr/judgment/implicit_dikastirio_name/2015/170/!main">170/2015 οριστική του ίδιου Δικαστηρίου</ref> και <ref href="/akn/gr/judgment/AppelateCourtEvoia/2018/267/!main">267/2018 του Μονομελούς Εφετείου Ευβοίας</ref>. Την αναίρεση της τελευταίας απόφασης ζητεί η αναιρεσείουσα με την από 7/3/2019 αίτησή της.</p>
        <p>Κατά τη συζήτηση της αίτησης αυτής, που εκφωνήθηκε από το πινάκιο, οι διάδικοι παραστάθηκαν, όπως σημειώνεται πιο πάνω. Ο πληρεξούσιος της αναιρεσείουσας ζήτησε την παραδοχή της αιτήσεως, ο πληρεξούσιος των παραστάντων αναιρεσιβλήτων την απόρριψή της και καθένας την καταδίκη του αντίδικου μέρους στη δικαστική δαπάνη.</p>
      </introduction>
      <motivation>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Ι. Από το συνδυασμό των διατάξεων των άρθρων 94 παρ. 1, 96 παρ. 1, 104 και 105 ΚΠοΛΔ, συνάγεται, ότι οι διάδικοι έχουν υποχρέωση να παρίστανται στα πολιτικά δικαστήρια με πληρεξούσιο δικηγόρο, διοριζόμενο με τον τύπο που ορίζει ο νόμος. Επομένως, αν κατά τη συζήτηση μιας πολιτικής υπόθεσης ο πληρεξούσιος διαδίκου εμφανίζεται στο δικαστήριο, αλλά δεν αποδεικνύει την πληρεξουσιότητά του, την οποία αυτεπαγγέλτως εξετάζει το δικαστήριο, ο διάδικος αυτός δεν μετέχει νομίμως στη δίκη και θεωρείται δικονομικώς απών (<ref href="/akn/gr/judgment/SCCC/2021/238/!main">ΑΠ 238/2021</ref>,<ref href="/akn/gr/judgment/SCCC/2019/475/!main"> ΑΠ 475/2019</ref>,<ref href="/akn/gr/judgment/SCCC/2017/1601/!main"> ΑΠ 1601/2017</ref>,<ref href="/akn/gr/judgment/SCCC/2017/1695/!main"> ΑΠ 1695/2017</ref>). Ειδικότερα, στο <ref href="/akn/gr/act/presidentialDecree/1985/503/!main#art_96">άρθρο 96 αρ. 3 ΚΠολΔ</ref>, όπως ισχύει μετά το <ref href="/akn/gr/act/law/2011/3994/!main">νόμο 3994/2011</ref>, ορίζεται ότι κατά τη διαδικασία του Αρείου Πάγου και στις περιπτώσεις του άρθρου 98 η πληρεξουσιότητα δίνεται μόνο με συμβολαιογραφική πράξη ή με προφορική δήλωση που καταχωρίζεται στα πρακτικά ή στην έκθεση. Δηλαδή εισάγεται εξαίρεση για τη διαδικασία ενώπιον του Αρείου Πάγου, όπου λόγω της σοβαρότητας του εκδικαζόμενου ή διατιθέμενου αντικειμένου επιβάλλεται πανηγυρικότητα στον τύπο χορήγησης της πληρεξουσιότητας και αποκλείεται εντεύθεν η χορήγησή της με ιδιωτικό έγγραφο. Μάλιστα το τελευταίο επιτάσσεται χωρίς να εξαιρείται από τη ρύθμιση ακόμη και η περίπτωση, που η πληρεξουσιότητα παρέχεται από αρχή. Αν ο συστατικός αυτός τύπος δεν τηρηθεί, δεν υπάρχει δικαστική πληρεξουσιότητα και δεν είναι δυνατό να γίνει λόγος για απόδειξή της με άλλο αποδεικτικό μέσο (<ref href="/akn/gr/judgment/SCCC/2019/475/!main">ΑΠ 475/2019</ref>,<ref href="/akn/gr/judgment/SCCC/2015/192/!main"> ΑΠ 192/2015</ref>)). Μόνον όσον αφορά την εκπροσώπηση του Δημοσίου ή Ν.Π.Δ.Δ., όταν αυτή γίνεται από τα μέλη του κύριου προσωπικού του Νομικού Συμβουλίου του κράτους (Ν.Σ.Κ.), σύμφωνα με το <ref href="/akn/gr/act/law/2002/39086/!main#art_20__par_1">άρθρο 20 §1 του Ν. 39086/2002</ref> τα τελευταία "έχουν από τη θέση τους και χωρίς άλλο αποδεικτικό στοιχείο την πληρεξουσιότητα που απαιτείται από το νόμο, για την παράσταση και υπεράσπιση, ενώπιον όλων των Δικαστηρίων και Αρχών, του Δημοσίου και των οργάνων που το εκπροσωπούν κατά περίπτωση, καθώς και των Νομικών προσώπων και των Ανεξάρτητων Διοικητικών Αρχών, των οποίων η νομική υπηρεσία, σύμφωνα με ειδικές διατάξεις, διεξάγεται από το Ν.Σ.Κ. ή από μέλος του". Εξάλλου, κατά το άρθρο 576 παρ. 2 ΚΠοΛΔ "Αν ο αντίδικος εκείνου που επέσπευσε τη συζήτηση δεν εμφανιστεί ή εμφανιστεί αλλά δεν λάβει μέρος σ` αυτήν με τον τρόπο που ορίζει ο νόμος ο Άρειος Πάγος εξετάζει αυτεπαγγέλτως αν κλητεύθηκε νόμιμα και εμπρόθεσμα. Αν η κλήση για τη συζήτηση δεν επιδόθηκε καθόλου ή δεν επιδόθηκε νόμιμα ή εμπρόθεσμα, ο Άρειος Πάγος κηρύσσει απαράδεκτη τη συζήτηση και η υπόθεση επαναφέρεται για συζήτηση με νέα κλήτευση. Στην αντίθετη περίπτωση προχωρεί στη συζήτηση παρά την απουσία εκείνου που έχει κλητευθεί" (<ref href="/akn/gr/judgment/SCCC/2019/52/!main">ΑΠ 52/2019</ref>,<ref href="/akn/gr/judgment/SCCC/2017/1753/!main"> ΑΠ 1753/2017</ref>,<ref href="/akn/gr/judgment/SCCC/2015/242/!main"> ΑΠ 242/2015</ref>).</p>
          </item>
          <item eId="motivation_list_1__item_2">
            <p>Στην προκειμένη περίπτωση, από την παραδεκτή επισκόπηση των πρακτικών συνεδρίασης του Δικαστηρίου τούτου προκύπτει ότι κατά την εκφώνηση της υπόθεσης, από τη σειρά του πινακίου, που έγινε στη δικάσιμο που αναφέρεται στην αρχή της παρούσας, η πρώτη και δεύτερος των αναιρεσιβλήτων, εκπροσωπήθηκαν, από τον πληρεξούσιο δικηγόρο Αλέξιο Δημητρακόπουλο, στον οποίο όμως δεν προκύπτει ότι έχει δοθεί πληρεξουσιότητα με συμβολαιογραφικό έγγραφο προκειμένου να τους εκπροσωπήσει ενώπιον του Δικαστηρίου τούτου κατά την αναφερόμενη στην αρχή της παρούσας δικάσιμο, καθόσον δεν προσκομίζεται σχετικό συμβολαιογραφικό πληρεξούσιο, ούτε δόθηκε πληρεξουσιότητα και με προφορική δήλωση που καταχωρίζεται στα πρακτικά, αφού οι ως άνω αναιρεσίβλητοι δεν παραστάθηκαν μετά του πληρεξουσίου τους δικηγόρου στο ακροατήριο κατά την ανωτέρω δικάσιμο, με αποτέλεσμα οι δύο πρώτοι των αναιρεσιβλήτων να θεωρούνται δικονομικά απόντες. Επίσης, δεν εμφανίστηκαν ο τρίτος και τέταρτος των αναιρεσιβλήτων, ούτε κατέθεσαν δήλωση του <ref href="/akn/gr/act/presidentialDecree/1985/503/!main#art_242__par_2">άρθρου 242 § 2 ΚΠολΔ</ref>, ενώ δεν αποδεικνύεται ότι αυτοί, καθώς και η πρώτη και δεύτερος των αναιρεσιβλήτων, που κατά τα ανωτέρω θεωρούνται δικονομικώς απόντες, λόγω έλλειψης πληρεξουσιότητας στο πρόσωπο του ως πληρεξουσίου παραστάντος δικηγόρου, έχουν κλητευθεί για τη συζήτηση αυτή από την αντίδικό τους, παρισταμένη αναιρεσείουσα, ούτε προκύπτει ότι αυτοί επέσπευσαν τη συζήτηση της κρινόμενης αίτησης αναίρεσης. Επομένως, σύμφωνα με τις προπαρατεθείσες διατάξεις, πρέπει να κηρυχθεί απαράδεκτη η συζήτηση ως προς όλους τους αναιρεσίβλητους.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>ΚΗΡΥΣΣΕΙ απαράδεκτη τη συζήτηση της από 7-3-2019 αίτησης αναίρεσης. ΚΡΙΘΗΚΕ, αποφασίσθηκε στην Αθήνα, στις 16 Μαΐου 2022.</p>
        <p>ΔΗΜΟΣΙΕΥΘΗΚΕ σε δημόσια συνεδρίαση στο ακροατήριό του, στην Αθήνα, στις 24 Μαΐου 2022.</p>
        <p>Ο ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
      </decision>
    </judgmentBody>
    <conclusions>
      <p/>
    </conclusions>
  </judgment>
</akomaNtoso>
