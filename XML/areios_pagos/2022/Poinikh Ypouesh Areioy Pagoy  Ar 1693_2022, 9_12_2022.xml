<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2022/1693/!main"/>
          <FRBRuri value="/akn/gr/judgment/SCCC/2022/1693/"/>
          <FRBRdate name="courtConferenceDate" date="2022-12-09"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2022/1693/ell@/!main"/>
          <FRBRuri value="/akn/gr/judgment/SCCC/2022/1693/ell@"/>
          <FRBRdate name="courtConferenceDate" date="2022-12-09"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2022/1693/ell@/!main.xml"/>
          <FRBRuri value="/akn/gr/judgment/SCCC/2022/1693/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2022-12-09" by="#SCCC" refersTo="#courtConferenceDate"/>
        <step date="2022-11-11" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2022/1693/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1693/2022</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>E' Ποινικό Τμήμα</p>
      <p>Συγκροτήθηκε από τους Δικαστές: Μαρία Βασδέκη, Αντιπρόεδρο του Αρείου Πάγου, Μαρία Λεπενιώτη, Σοφία Οικονόμου, Κωστούλα Πρίγγουρη και Σταυρούλα Κουσουλού - Εισηγήτρια, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημα του στις <date refersTo="publicHearingDate" date="2022-11-11">11 Νοεμβρίου 2022</date>, με την παρουσία του Αντεισαγγελέα του Αρείου Πάγου Περικλή Δράκου, (κωλυομένου του Εισαγγελέως) και του Γραμματέως Γεράσιμου Βάλσαμου, για να δικάσει την αίτηση του αναιρεσείοντος - κατηγορουμένου Α. Α. του Α., κατοίκου ... ο οποίος εκπροσωπήθηκε από τον πληρεξούσιο δικηγόρο του Ιωάννη Λεβέντη, για αναίρεση της υπ' αριθμ. 160/2022 αποφάσεως του Τριμελούς Πλημμελειοδικείου Ηρακλείου. Με υποστηρίζοντα την κατηγορία τον Ε. Α. του Κ., κάτοικο ... ο οποίος εκπροσωπήθηκε από τον πληρεξούσιο δικηγόρο του Αντώνιο Επιτροπάκη.</p>
    </header>
    <judgmentBody>
      <introduction>
        <p>Το Τριμελές Πλημμελειοδικείο Ηρακλείου, με την ως άνω απόφασή του διέταξε όσα λεπτομερώς αναφέρονται σ' αυτή, και ο αναιρεσείων - κατηγορούμενος, ζητάει την αναίρεση της αποφάσεως αυτής για τους λόγους που αναφέρονται στην από 19.6.2022 και με αρ. πρωτ. 5447/20.6.2022 αίτησή του, που καταχωρίστηκε στο οικείο πινάκιο με αριθμό 681/2022.</p>
      </introduction>
      <motivation>
        <p>Αφού άκουσε Τον Εισαγγελέα ο οποίος πρότεινε να απορριφθεί η προκείμενη αίτηση αναιρέσεως και τους πληρεξούσιους δικηγόρους των διαδίκων, που ζήτησαν όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η υπό κρίση από 19-6-2022 και με αρ. πρωτ. 5447/20-6-2022 αίτηση του Α. Α. του Α. για αναίρεση της με αριθμό 160/2022 τελεσίδικης απόφασης του Τριμελούς Πλημμελειοδικείου Ηρακλείου, ασκήθηκε με δήλωσή του, η οποία επιδόθηκε στον Εισαγγελέα του Αρείου Πάγου στις 20/6/2022. Η καταχώρηση της ως άνω προσβαλλομένης αποφάσεως καθαρογραμμένης στο ειδικό βιβλίο του ως άνω εκδόσαντος αυτήν δικαστηρίου έγινε στις 31/5/2022, σύμφωνα με τη σχετική βεβαίωση της γραμματέως αυτού. Η κρινόμενη δήλωση αναίρεσης ασκήθηκε νομοτύπως και εμπροθέσμως, από πρόσωπο που είχε δικαίωμα και έννομο συμφέρον προς τούτο και κατ' αποφάσεως που υπόκειται σ' αυτήν, κατά τις διατάξεις των άρθρων 462 β', 463, 464, 466 παρ.<ref href="/akn/gr/act/presidentialDecree/1986/258/!main#art_0__par_1">1</ref>, <ref href="/akn/gr/act/presidentialDecree/1986/258/!main#art_0__par_473">473</ref> παρ.<ref href="/akn/gr/act/presidentialDecree/1986/258/!main#art_0__par_2">2</ref>, <ref href="/akn/gr/act/presidentialDecree/1986/258/!main#art_0__par_3">3</ref>, <ref href="/akn/gr/act/presidentialDecree/1986/258/!main#art_0__par_474">474</ref> παρ.<ref href="/akn/gr/act/presidentialDecree/1986/258/!main#art_0__par_2_1">2Α</ref>, <ref href="/akn/gr/act/presidentialDecree/1986/258/!main#art_0__par_4">4</ref> και <ref href="/akn/gr/act/presidentialDecree/1986/258/!main#art_0__par_504">504</ref> παρ. <ref href="/akn/gr/act/presidentialDecree/1986/258/!main#art_0__par_1">1</ref> <ref href="/akn/gr/act/presidentialDecree/1986/258/!main">ΚΠοινΔ</ref>, εντός της οριζόμενης εικοσαήμερης προθεσμίας ,η οποία άρχισε να τρέχει από την επομένη της ως άνω καταχωρήσεως της προσβαλλομένης απόφασης στο ειδικό βιβλίο. Επομένως, αυτή είναι παραδεκτή, και πρέπει να ερευνηθεί περαιτέρω ως προς τη βασιμότητα των αναιρετικών της λόγων.</p>
          </item>
          <item eId="motivation_list_1__item_2">
            <p>Κατά το άρθρο 362 εδ. α' του ισχύσαντος μέχρι την 30η.6.2019 <ref href="/akn/gr/act/presidentialDecree/1985/283/!main">Ποινικού Κώδικα</ref>, "όποιος με οποιονδήποτε τρόπο ενώπιον τρίτου ισχυρίζεται ή διαδίδει για κάποιον άλλον γεγονός που μπορεί να βλάψει την τιμή ή την υπόληψή του τιμωρείται με φυλάκιση μέχρι δύο ετών ή με χρηματική ποινή. Η χρηματική ποινή μπορεί να επιβληθεί και μαζί με την ποινή της φυλάκισης", ενώ κατά το άρθρο 363 εδ. α' του ίδιου Κώδικα, "αν στην περίπτωση του άρθρου 362 το γεγονός είναι ψευδές και ο υπαίτιος γνώριζε ότι αυτό είναι ψευδές, τιμωρείται με φυλάκιση τουλάχιστον τριών μηνών. Μαζί με τη φυλάκιση μπορεί να επιβληθεί και χρηματική ποινή". Η αντίστοιχη διάταξη (363) του ισχύοντος από 1-7-2019 <ref href="/akn/gr/act/presidentialDecree/1985/283/!main">Ποινικού Κώδικα</ref> προβλέπει για την πράξη της συκοφαντικής δυσφήμησης φυλάκιση τουλάχιστον τριών μηνών και χρηματική ποινή (η σωρευτική επιβολή της είναι υποχρεωτική και όχι δυνητική, όπως στον παλαιό Ποινικό κώδικα) και, αν η πράξη τελέστηκε δημόσια με οποιονδήποτε τρόπο ή μέσω διαδικτύου, φυλάκιση τουλάχιστον έξι μηνών και χρηματική ποινή και, συνεπώς, είναι δυσμενέστερη της πρώτης, η οποία και εφαρμόζεται εν προκειμένω, κατ' <ref href="/akn/gr/act/presidentialDecree/1985/283/!main__par_1">άρ. 2παρ. 1 ΠΚ</ref>, ως εκ του χρόνου τελέσεως της ενδίκου πράξεως (6 και 10 Φεβρουαρίου 2015). Από τις παραπάνω διατάξεις προκύπτει, ότι για τη στοιχειοθέτηση του εγκλήματος της συκοφαντικής δυσφήμησης απαιτείται, αντικειμενικώς μεν, ισχυρισμός ή διάδοση από το δράστη για άλλον, ενώπιον τρίτου, ψευδούς γεγονότος, το οποίο μπορεί να βλάψει την τιμή και την υπόληψη του άλλου, υποκειμενικώς δε άμεσος δόλος, ο οποίος περιλαμβάνει, αφενός μεν τη γνώση του δράστη, ότι ο ισχυρισμός ή η διάδοση του γεγονότος ενώπιον τρίτου δύναται να βλάψει την τιμή ή την υπόληψη εκείνου, στον οποίο αποδίδεται, καθώς και τη γνώση, ότι το γεγονός αυτό είναι ψευδές και μπορεί να βλάψει την τιμή και την υπόληψη του άλλου, αφετέρου δε τη θέληση αυτού να ισχυρισθεί ή διαδώσει ενώπιον τρίτου το γεγονός αυτό. Τρίτος, κατά την έννοια των παραπάνω διατάξεων, είναι κάθε άλλο, πλην του δυσφημουμένου, πρόσωπο, το οποίο με οποιονδήποτε τρόπο λαμβάνει γνώση του δυσφημιστικού γεγονότος, έστω και κατά την εκτέλεση των καθηκόντων του, αρκεί το γεγονός να είναι επιλήψιμο γι' αυτόν, στον οποίο αποδίδεται (<ref href="/akn/gr/judgment/SCCC/2021/3/!main">Ολ ΑΠ 3/2021</ref>,<ref href="/akn/gr/judgment/SCCC/2022/1096/!main"> ΑΠ 1096/2022</ref>,<ref href="/akn/gr/judgment/SCCC/2021/173/!main"> ΑΠ 173/2021</ref>). Εξάλλου, η καταδικαστική απόφαση έχει την απαιτούμενη, από τα άρθρα <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>, ειδική και εμπεριστατωμένη αιτιολογία, η έλλειψη της οποίας ιδρύει λόγο αναίρεσης από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' του Κ.Ποιν.Δ</ref>, όταν αναφέρονται σ' αυτή, με σαφήνεια, πληρότητα και χωρίς αντιφάσεις ή λογικά κενά, τα προκύψαντα από την αποδεικτική διαδικασία πραγματικά περιστατικά, στα οποία στηρίχθηκε η κρίση του δικαστηρίου για τη συνδρομή των αντικειμενικών και υποκειμενικών στοιχείων του εγκλήματος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην ουσιαστική ποινική διάταξη που εφαρμόστηκε. Για την ύπαρξη τέτοιας αιτιολογίας είναι παραδεκτή η αλληλοσυμπλήρωση του αιτιολογικού με το διατακτικό της απόφασης, που αποτελούν ενιαίο σύνολο. Σε σχέση με τα αποδεικτικά μέσα, που λήφθηκαν υπόψη από το δικαστήριο προκειμένου να μορφώσει την καταδικαστική του κρίση, όπως επιβάλλουν οι διατάξεις των άρθρων <ref href="/akn/gr/act/presidentialDecree/1986/258/!main#art_7__par_1">177 παρ. 1</ref> και <ref href="/akn/gr/act/presidentialDecree/1986/258/!main#art_178">178</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>, για την πληρότητα της αιτιολογίας αρκεί ο κατ' είδος προσδιορισμός τους (μάρτυρες, έγγραφα κλπ), χωρίς να απαιτείται ειδικότερη αναφορά ή αναλυτική παράθεσή τους και μνεία του τί προέκυψε από το καθένα χωριστά. Πρέπει, όμως, να προκύπτει με βεβαιότητα, ότι το δικαστήριο τα έλαβε υπόψη και τα συνεκτίμησε όλα και όχι μόνο ορισμένα από αυτά, κατ' επιλογή, ενώ δεν είναι απαραίτητη η αξιολογική συσχέτιση και σύγκριση των διαφόρων αποδεικτικών μέσων και των μαρτυρικών καταθέσεων μεταξύ τους και δεν απαιτείται να προσδιορίζεται ποιό βάρυνε περισσότερο για το σχηματισμό της δικανικής κρίσης ούτε χρειάζεται να διευκρινίζεται από ποιό ή ποιά αποδεικτικά μέσα αποδείχθηκε η κάθε παραδοχή. Έτσι, δεν αποτελούν λόγους αναιρέσεως η εσφαλμένη εκτίμηση των αποδείξεων και ειδικότερα, η εσφαλμένη αξιολόγηση των καταθέσεων των μαρτύρων, η παράλειψη αναφοράς και αξιολόγησης κάθε αποδεικτικού μέσου χωριστά και η παράλειψη της αξιολογικής συσχετίσεως των αποδεικτικών μέσων, καθόσον στις περιπτώσεις αυτές, με την επίφαση της ελλείψεως αιτιολογίας, πλήττεται η αναιρετικά ανέλεγκτη περί τα πράγματα κρίση του Δικαστηρίου της ουσίας. Η ύπαρξη του δόλου, που απαιτείται κατά το <ref href="/akn/gr/act/presidentialDecree/1985/283/!main#art_26__par_1">άρθρο 26 παρ. 1 ΠΚ</ref>, για τη θεμελίωση της υποκειμενικής υπόστασης του εγκλήματος, δεν είναι, κατ' αρχήν, αναγκαίο να αιτιολογείται ιδιαιτέρως, αφού αυτός ενυπάρχει στη θέληση παραγωγής των περιστατικών, που συγκροτούν την αντικειμενική υπόσταση του εγκλήματος και εξυπακούεται ότι υπάρχει σε κάθε συγκεκριμένη περίπτωση από την πραγμάτωση των περιστατικών αυτών, προκύπτει δε από τις ειδικότερες συνθήκες τέλεσής του, οπότε διαλαμβάνεται περί αυτού (δόλου) αιτιολογία στην κύρια αιτιολογία για την ενοχή. Όταν, όμως, για το αξιόποινο της πράξης απαιτούνται κατά το νόμο, εκτός από τα περιστατικά που απαρτίζουν την αντικειμενική υπόσταση του εγκλήματος και πρόσθετα στοιχεία, όπως η εν γνώσει ορισμένου περιστατικού τέλεση της πράξης (άμεσος δόλος), όπως συμβαίνει στο εδώ εξεταζόμενο αδίκημα της συκοφαντικής δυσφήμησης, η ύπαρξη τέτοιου δόλου πρέπει να αιτιολογείται ειδικώς στην καταδικαστική απόφαση, με παράθεση των περιστατικών, που δικαιολογούν τη γνώση, διαφορετικά η απόφαση στερείται της ειδικής και εμπεριστατωμένης, κατά την ανωτέρω έννοια, αιτιολογίας, αφού η γνώση, ως ενδιάθετη βούληση, επιβάλλεται να εξειδικεύεται και να συνοδεύεται από εκδηλώσεις του δράστη, ώστε να συνάγεται σαφώς, ότι ο ισχυρισμός ή η διάδοση ήταν αποτέλεσμα της ενσυνείδητης ενέργειάς του. Υπάρχει, όμως, και στις περιπτώσεις αυτές η εν λόγω αιτιολογία, όταν, σύμφωνα με τις παραδοχές της αποφάσεως, ο σχετικός με το ψευδές γεγονός ισχυρισμός του δράστη, θεμελιώνεται σε προσωπική πεποίθηση ή αντίληψη του ιδίου ή σε δική του πράξη ή παράλειψη, οπότε είναι αυτονόητη η σχετική γνώση του δράστη, χωρίς να απαιτείται παράθεση άλλων, σχετικών με τη γνώση, περιστατικών (<ref href="/akn/gr/judgment/SCCC/2022/1096/!main">ΑΠ 1096/2022</ref>,<ref href="/akn/gr/judgment/SCCC/2021/173/!main"> ΑΠ 173/2021</ref>). Περαιτέρω, κατά το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Ε' του ΚΠοινΔ</ref>, λόγο αναίρεσης της απόφασης συνιστά και η εσφαλμένη ερμηνεία ή εφαρμογή ουσιαστικής ποινικής διάταξης. Εσφαλμένη ερμηνεία τέτοιας διάταξης υπάρχει, όταν το δικαστήριο αποδίδει σ' αυτή διαφορετική έννοια από εκείνη που πραγματικά έχει, ενώ εσφαλμένη εφαρμογή υφίσταται, όταν το δικαστήριο δεν υπήγαγε ορθά τα πραγματικά περιστατικά, που δέχθηκε ότι αποδείχθηκαν, στην εφαρμοσθείσα διάταξη, αλλά και όταν η διάταξη αυτή παραβιάσθηκε εκ πλαγίου, για τον λόγο ότι έχουν εμφιλοχωρήσει στο πόρισμα της απόφασης, που περιλαμβάνεται στον συνδυασμό του διατακτικού προς το σκεπτικό και ανάγεται στα στοιχεία και την ταυτότητα του εγκλήματος, ασάφειες, αντιφάσεις ή λογικά κενά, με αποτέλεσμα να καθίσταται ανέφικτος ο έλεγχος από τον Άρειο Πάγο της ορθής ή μη εφαρμογής του νόμου, οπότε η απόφαση στερείται νόμιμης βάσης (<ref href="/akn/gr/judgment/SCCC/2008/3/!main">Ολ ΑΠ 3/2008</ref>). Στην προκείμενη περίπτωση, το δικάσαν κατ' έφεση, Τριμελές Πλημμελειοδικείο Ηρακλείου , με την προσβαλλόμενη απόφασή του, δέχθηκε, κατά την αναιρετικώς ανέλεγκτη περί τα πράγματα κρίση του, ότι, από τα αποδεικτικά μέσα που έλαβε υπόψη του και μνημονεύει κατ' είδος , αποδείχθηκαν τα εξής πραγματικά περιστατικά: "Στο .. και στους χρόνους που θα αναφερθούν αμέσως παρακάτω, με περισσότερες πράξεις που συνιστούν εξακολούθηση ενός και του αυτού εγκλήματος, ο κατηγορούμενος ισχυρίστηκε ενώπιον τρίτων, ψευδές γεγονός για κάποιον άλλον που μπορούσε να βλάψει την τιμή και την υπόληψή του, τελώντας εν γνώσει της αναλήθειας. Συγκεκριμένα ως διαχειριστής της ηλεκτρονικής ιστοσελίδας με την επωνυμία "..." ανάρτησε την 6 Φεβρουάριου 2015, στην παραπάνω ιστοσελίδα κείμενο με τον τίτλο "Κινηματογραφικό...ρουσφέτι που επιχείρησε ο Κρητικός βουλευτής, λίγο πριν κλείσει η Βουλή..." στο οποίο διαλαμβάνονται τα ακόλουθα: "ένα φωτογραφικό (καλύτερα, κινηματογραφικό) ρουσφέτι που έβγαζε...μάτι, επιχείρησε να περάσει από τη Βουλή, λίγες ώρες πριν το κλείσιμο της, ο βουλευτής Ηρακλείου της ΝΔ, Λ. Α.. Με τροπολογία στο <ref href="/akn/gr/act/law/2013/4178/!main">Ν. 4178/2013</ref> περί αντιμετώπισης της αυθαίρετης δόμησης, επιχείρησε τη νομιμοποίηση πολυκινηματογράφων, που είναι στη διαδικασία σφράγισης...ο κ. Α.με το έγγραφο που παρουσιάζουμε, ζητούσε να νομιμοποιηθούν "κατά παρέκκλιση των χρήσεων γης που ίσχυαν κατά το χρόνο κατασκευής ή εγκατάστασης της χρήσης, αυθαίρετες κατασκευές ή αλλαγές χρήσης κτιρίων με χρήσεις κινηματογράφοι ή συγκροτήματος πολυκινηματογράφων". Κι επειδή σε ολόκληρη τη χώρα δεν είναι πολλά τα συγκροτήματα πολυκινηματογράφων που είναι σε διαδικασία σφράγισης, είναι φανερό ότι η τροπολογία που ζητούσε αναφέρεται σε μια συγκεκριμένη υπόθεση αυτή των πολυκινηματογράφων ... και ..., για τα οποία το Συμβούλιο της Επικράτειας αποφάσισε το κλείσιμο τους καθώς, όπως αναφέρει στην απόφαση του Αυγούστου του 2014, δημιουργήθηκαν σε περιοχή με χρήση γης και γενική κατοικία κι όχι εμπορικού κέντρου, και δήμος παρανόμως εξέδωσε τις οικοδομικές άδειες το 2004. Στα έγγραφο που κατέθεσε ο βουλευτής στη Βουλή υπάρχει ένα κινητό τηλέφωνο, το οποίο είναι του κ. Α., η διεύθυνση της ηλεκτρονικής σελίδας του βουλευτή καθώς και η χειρόγραφη υπόδειξη για άμεση προώθηση της τροπολογίας..", Επιπλέον, την 10 Φεβρουάριου 2015 σε συνάρτηση με το προηγούμενο δημοσίευμα ανάρτησε άρθρο με τίτλο "απειλεί με αγωγή για το κινηματογραφικό ρουσφέτι αλλά κουβέντα για το έγγραφο - Ας περιμένει και τις αποκαλύψεις για το Παγκόσμιο χωριό νεολαίας", στο οποίο -μεταξύ άλλων διαλαμβάνονται τα εξής: "...με αγωγή απαντά ο βουλευτής της ΝΔ, Λ. Α., στην αποκάλυψη του ... για το "κινηματογραφικό...ρουσφέτι που επιχείρησε ο Κρητικός βουλευτής, λίγο πριν κλείσει η βουλή", χωρίς να διαψεύδει όμως την ύπαρξη της ρουσφετολογικής τροπολογίας....παρά το γεγονός ότι παρουσιάσαμε το έγγραφο που κατέθεσε ως τροπολογία, ο κ. Α. υποστηρίζει ότι ουδέποτε κατέθεσα στη Βουλή ρουσφετολογική τροπολογία στο <ref href="/akn/gr/act/law/2013/4178/!main">νόμο 4178/2013</ref> περί αντιμετώπισης αυθαιρέτων, με σκοπό τη νομιμοποίηση πολυκινηματογράφων". ..Περιμένοντας λοιπόν την αγωγή του κ. Α., τον ρωτούμε: το έγγραφο που παρουσιάσαμε υπάρχει ή όχι; κι επειδή υπάρχει (ο ίδιος δεν διαψεύδει φυσικά την ύπαρξή του), από ποιόν έχει κατατεθεί; Δεν είναι το δικό του κινητό τηλέφωνο σημειωμένο πάνω, δεν είναι το τηλέφωνο του γραφείου των Μοιρών, αλλά και της Αθήνας; Δεν είναι η ηλεκτρονική του διεύθυνση; ή κάποιος τα πρόσθεσε μήπως για να τον εμπλέξει; πάντως, το γνωρίζει καλά και το γνωρίζει ότι το γνωρίζουμε, η τροπολογία είναι χρεωμένη στον ίδιο, αφού εκείνος την κατέθεσε". Τα παραπάνω γεγονότα που περιήλθαν σε γνώση αόριστου αριθμού επισκεπτών του διαδικτύου είναι ψευδή και μπορούσαν να βλάψουν την τιμή και την υπόληψη του εγκαλούντος, και το οποίο γνώριζε ο κατηγορούμενος, η δε αλήθεια την οποία επίσης πολύ καλά γνώριζε είναι ότι ο εγκαλών ουδέποτε κατέθεσε στη Βουλή τροπολογία σχετικά με τη νομιμοποίηση πολυκινηματογράφων, καθώς και ότι η ενσωμάτωση του αριθμού του κινητού του τηλεφώνου είναι προϊόν συρραφής καθώς και ότι ποτέ εξυπηρετούσε έκνομα συμφέροντα, με σκοπό την εν συνεχεία εξυπηρέτηση και συντήρηση πελατειακών σχέσεων κατά παράβαση της νομιμότητας, αποβλέποντας σε ψηφοθηρικά οφέλη. Το ψευδές των ανωτέρω αποδείχθηκε από τα ως άνω έγγραφα και δη το με αριθμό πρωτ. 106/2.5.2017 έγγραφο της Προϊστάμενης της Διεύθυνσης Νομοθετικού Έργου της Βουλής των Ελλήνων, από το οποίο προκύπτει ότι σχετική τροπολογία στο νομοσχέδιο με τίτλο "Πράξεις εισφοράς σε γη και χρήμα - ρυμοτομικές απαλλοτριώσεις και άλλες διατάξεις" δεν κατατέθηκε από τον εγκαλούντα. Ο δε κατηγορούμενος χωρίς να ελέγξει αν υφίσταται σαφής πραγματική βάση και ακριβείς και αξιόπιστες πληροφορίες σχετικά με το παραπάνω έγγραφο ως τροπολογία προερχόμενη μάλιστα από τον εγκαλούντα, σύμφωνα με τις αρχές της υπεύθυνης δημοσιογραφίας (της δεοντολογίας της δημοσιογραφίας), σύμφωνα εξάλλου και με όσα εξετέθησαν στη με στοιχείο Ι νομική σκέψη ανωτέρω, δημοσίευσε αυτό στην ως άνω ιστοσελίδα ασκώντας με το ως άνω περιεχόμενο της δημοσίευσης οξεία κριτική σε βάρος του εγκαλούντος υπερβαίνοντας το αντικειμενικά αναγκαίο και επιβαλλόμενο μέτρο με σκοπό να προσβάλλει την τιμή και υπόληψή του. εκδηλώνοντας περιφρόνηση και αμφισβήτηση στην ηθική υπόσταση του εγκαλούντος.</p>
          </item>
          <item eId="motivation_list_1__item_3">
            <p>Εν προκειμένω δε, παρά τα αντιθέτως υποστηριζόμενα από τον κατηγορούμενο, το ότι παρέδωσε δημόσια το ως άνω έγγραφο ως τροπολογία προερχόμενη από τον εγκαλούντα με τους ως άνω χαρακτηρισμούς και κρίσεις, χωρίς να ελέγξει την βασιμότητα αυτού, υπερβαίνει την κοινωνική αποστολή του τύπου για ενημέρωση του κοινού, σύμφωνα και με όσα εξετέθησαν στη με στοιχείο II νομική σκέψη ανωτέρω και εντεύθεν ο άδικος χαρακτήρας της πράξης του δεν αίρεται. Συνακόλουθα, το Δικαστήριο πείσθηκε για την ενοχή του κατηγορουμένου για την πράξη της συκοφαντικής δυσφήμησης, κατ' εξακολούθηση (άρθρα 98, 363 σε συνδυασμό με 362<ref href="/akn/gr/act/presidentialDecree/1985/283/!main">Π.Κ.</ref>) και πρέπει να κηρυχθεί ένοχος της πράξεως αυτής, κατά τα ειδικότερα οριζόμενα κατωτέρω στο διατακτικό".</p>
          </item>
          <item eId="motivation_list_1__item_4">
            <p>Στη συνέχεια, το ανωτέρω Δικαστήριο κήρυξε ένοχο τον κατηγορούμενο και ήδη αναιρεσείοντα για το αδίκημα της συκοφαντικής δυσφήμησης κατ' εξακολούθηση ,και τον καταδίκασε σε ποινή φυλάκισης επτά (7) μηνών, την εκτέλεση της οποίας ανέστειλε επί τριετία, με το ακόλουθο, κατά πιστή μεταφορά διατακτικό: "</p>
          </item>
          <item eId="motivation_list_1__item_5">
            <p>Κηρύσσει τον κατηγορούμενο - εκκαλούντα ένοχο για την πράξη της συκοφαντικής δυσφήμησης, κατ' εξακολούθηση (άρθρα 98, 363 σε συνδυασμό με 362 <ref href="/akn/gr/act/presidentialDecree/1985/283/!main">Π.Κ.</ref>) και συγκεκριμένα του ότι: Στο ... και στους χρόνους που θα αναφερθούν αμέσως παρακάτω, με περισσότερες πράξεις που συνιστούν εξακολούθηση ενός και του αυτού εγκλήματος, ο κατηγορούμενος ισχυρίστηκε ενώπιον τρίτων, ψευδές γεγονός για κάποιον άλλον που μπορούσε να βλάψει την τιμή και την υπόληψή του, τελώντας εν γνώσει της αναλήθειας. Συγκεκριμένα ως διαχειριστής της ηλεκτρονικής ιστοσελίδας με την επωνυμία "..." ανάρτησε την 6 Φεβρουάριου 2015, στην παραπάνω ιστοσελίδα κείμενο με τον τίτλο "Κινηματογραφικό...ρουσφέτι που επιχείρησε ο Κρητικός βουλευτής, λίγο πριν κλείσει η Βουλή..." στο οποίο διαλαμβάνονται τα ακόλουθα: "ένα φωτογραφικό (καλύτερα, κινηματογραφικό) ρουσφέτι που έβγαζε...μάτι, επιχείρησε να περάσει από τη Βουλή, λίγες ώρες πριν το κλείσιμο της, ο βουλευτής Ηρακλείου της ΝΔ, Λ. Α.. Με τροπολογία στο <ref href="/akn/gr/act/law/2013/4178/!main">Ν. 4178/2013</ref> περί αντιμετώπισης της αυθαίρετης δόμησης, επιχείρησε τη νομιμοποίηση πολυκινηματογράφων, που είναι στη διαδικασία σφράγισης....ο κ. Α. με το έγγραφο που παρουσιάζουμε, ζητούσε να νομιμοποιηθούν "κατά παρέκκλιση των χρήσεων γης που ίσχυαν κατά το χρόνο κατασκευής ή εγκατάστασης της χρήσης, αυθαίρετες κατασκευές ή αλλαγές χρήσης κτιρίων με χρήσεις κινηματογράφων ή συγκροτήματος πολυκινηματογράφων". Κι επειδή σε ολόκληρη τη χώρα δεν είναι πολλά τα συγκροτήματα πολυκινηματογράφων που είναι σε διαδικασία σφράγισης, είναι φανερό ότι η τροπολογία που ζητούσε αναφέρεται σε μια συγκεκριμένη υπόθεση αυτή των πολυκινηματογράφων ... και ..., για τα οποία το Συμβούλιο της Επικράτειας αποφάσισε το κλείσιμο τους καθώς, όπως αναφέρει στην απόφαση του Αυγούστου του 2014, δημιουργήθηκαν σε περιοχή με χρήση γης για γενική κατοικία κι όχι εμπορικού κέντρου, και ο δήμος παρανόμως εξέδωσε τις οικοδομικές άδειες το 2004. Στο έγγραφο που κατέθεσε ο βουλευτής στη Βουλή υπάρχει ένα κινητό τηλέφωνο, το οποίο είναι του κ. Α., η διεύθυνση της ηλεκτρονικής σελίδας του βουλευτή καθώς και η χειρόγραφη υπόδειξη για άμεση προώθηση της τροπολογίας..". Επιπλέον, την 10 Φεβρουάριου 2015 σε συνάρτηση με το προηγούμενο δημοσίευμα ανάρτησε άρθρο με τίτλο "απειλεί με αγωγή για το κινηματογραφικό ρουσφέτι αλλά κουβέντα για το έγγραφο-Ας περιμένει και τις αποκαλύψεις για το Παγκόσμιο χωριό νεολαίας", στο οποίο - μεταξύ άλλων διαλαμβάνονται τα εξής: ''...με αγωγή απαντά ο βουλευτής της ΝΔ, Λ. Α., στην αποκάλυψη του ... για το "κινηματογραφικό....ρουσφέτι που επιχείρησε ο Κρητικός βουλευτής, λίγο πριν κλείσει η βουλή", χωρίς να διαψεύδει όμως την ύπαρξη της ρουσφετολογικής τροπολογίας...παρά το γεγονός ότι παρουσιάσαμε το έγγραφο που κατέθεσε ως τροπολογία, ο κ. Α. υποστηρίζει ότι ουδέποτε κατέθεσα στη Βουλή ρουσφετολογική τροπολογία στο <ref href="/akn/gr/act/law/2013/4178/!main">νόμο 4178/2013</ref> περί αντιμετώπισης αυθαιρέτων, με σκοπό τη νομιμοποίηση πολυκινηματογράφων.....Περιμένοντας λοιπόν την αγωγή του κ. Α., τον ρωτούμε το έγγραφο που παρουσιάσαμε υπάρχει ή όχι; κι επειδή υπάρχει (ο ίδιος δεν διαψεύδει φυσικά την ύπαρξή του), από ποιόν έχει κατατεθεί; Δεν είναι το δικό του κινητό τηλέφωνο σημειωμένο πάνω, δεν είναι το τηλέφωνο του γραφείου των Μοιρών, αλλά και της Αθήνας; Δεν είναι η ηλεκτρονική του διεύθυνση; ή κάποιος τα πρόσθεσε μήπως για να τον εμπλέξει; πάντως, το γνωρίζει καλά και το γνωρίζει ότι το γνωρίζουμε, η τροπολογία είναι χρεωμένη στον ίδιο, αφού εκείνος την κατέθεσε". Τα παραπάνω γεγονότα που περιήλθαν σε γνώση αόριστου αριθμού επισκεπτών του διαδικτύου είναι ψευδή και μπορούσαν να βλάψουν την τιμή και την υπόληψη του εγκαλούντος, και το οποίο γνώριζε ο κατηγορούμενος, η δε αλήθεια την οποία επίσης πολύ καλά γνώριζε είναι ότι ο εγκαλών ουδέποτε κατέθεσε στη Βουλή τροπολογία σχετικά με τη νομιμοποίηση πολυκινηματογράφων, καθώς και ότι η ενσωμάτωση του αριθμού του κινητού του τηλεφώνου είναι προϊόν συρραφής καθώς και ότι ποτέ εξυπηρετούσε έκνομα συμφέροντα, με σκοπό την εν συνεχεία εξυπηρέτηση και συντήρηση πελατειακών σχέσεων κατά παράβαση της νομιμότητας, αποβλέποντας σε ψηφοθηρικά οφέλη".</p>
          </item>
          <item eId="motivation_list_1__item_6">
            <p>Με αυτά που δέχθηκε το Δικαστήριο της ουσίας, δεν διέλαβε στην προσβαλλόμενη απόφαση την απαιτούμενη από τις ανωτέρω διατάξεις του <ref href="/akn/gr/act/constitution/2001/!main">Συντάγματος</ref> και του <ref href="/akn/gr/act/presidentialDecree/1986/258/!main">ΚΠΔ</ref> ειδική ,σαφή και εμπεριστατωμένη αιτιολογία αναφορικά με την ύπαρξη του απαιτούμενου, για την υποκειμενική θεμελίωση του εγκλήματος της συκοφαντικής δυσφήμησης, άμεσου δόλου, και δη τη γνώση εκ μέρους του κατηγορουμένου και ήδη αναιρεσείοντος της αναλήθειας των αναφερόμενων για τον εγκαλούντα δυσφημιστικών γεγονότων, αφού δεν παρατίθενται στο σκεπτικό της πραγματικά περιστατικά από τα οποία να προκύπτει η γνώση περί του ψευδούς ή να θεωρείται η γνώση αυτή αυτονόητη. Ειδικότερα, ενώ στο σκεπτικό της προσβαλλόμενης απόφασης, όπως και στο διατακτικό της, γίνεται δεκτό ότι "....τα παραπάνω γεγονότα ....είναι ψευδή και μπορούσαν να βλάψουν τη τιμή και την υπόληψη του εγκαλούντος, και το οποίο γνώριζε ο κατηγορούμενος, η δε αλήθεια την οποία επίσης πολύ καλά γνώριζε είναι ότι ο εγκαλών ουδέποτε κατέθεσε στη Βουλή τροπολογία σχετικά με τη νομιμοποίηση πολυκινηματογράφων, καθώς και ότι η ενσωμάτωση του αριθμού κινητού τηλεφώνου είναι προϊόν συρραφής ,καθώς και ότι ποτέ εξυπηρετούσε έκνομα συμφέροντα, με σκοπό την εν συνεχεία εξυπηρέτηση και συντήρηση πελατειακών σχέσεων κατά παράβαση της νομιμότητας, αποβλέποντας σε ψηφοθηρικά οφέλη...", εν συνεχεία, όλως αντιφατικά προς τις ανωτέρω παραδοχές σκεπτικού και διατακτικού, διαλαμβάνεται στο σκεπτικό ότι "....ο κατηγορούμενος χωρίς να ελέγξει αν υφίσταται σαφής πραγματική βάση και ακριβείς και αξιόπιστες πληροφορίες σχετικά με το παραπάνω έγγραφο ως τροπολογία προερχόμενη από τον εγκαλούντα, σύμφωνα με τις αρχές της υπεύθυνης δημοσιογραφίας.....δημοσίευσε αυτό στην ανωτέρω ιστοσελίδα ασκώντας......οξεία κριτική σε βάρος του εγκαλούντος, υπερβαίνοντας το αντικειμενικά αναγκαίο και επιβαλλόμενο μέτρο ,με σκοπό να προσβάλλει τη τιμή και την υπόληψή του......". Από τις ανωτέρω αντιφατικές παραδοχές του σκεπτικού, αλλά και την αντίφαση μεταξύ σκεπτικού και διατακτικού, της προσβαλλόμενης απόφασης, δεν προκύπτει γνώση από τον κατηγορούμενο και ήδη αναιρεσείοντα, και μάλιστα με βεβαιότητα, περί της αναλήθειας των αναφερόμενων δυσφημιστικών γεγονότων για τον εγκαλούντα, αλλά αντίθετα δημιουργείται ασάφεια ως προς τον απαιτούμενο άμεσο δόλο του για τη στοιχειοθέτηση της ποινικής υπόστασης της συκοφαντικής δυσφήμησης, καθόσον δίνεται η εντύπωση έμμεσης παραδοχής περί ανυπαρξίας της γνώσης της αναλήθειας των γεγονότων αυτών , χωρίς να ενδιαφέρει η εξ υπαιτιότητας του κατηγορούμενου άγνοια της αναλήθειας αυτών.</p>
          </item>
          <item eId="motivation_list_1__item_7">
            <p>Συνεπώς, είναι βάσιμος ο από το άρθρο <ref href="/akn/gr/act/presidentialDecree/1986/258/!main#art_510">510</ref> παρ. <ref href="/akn/gr/act/presidentialDecree/1986/258/!main#art_510__par_1_4">1 Δ'</ref> και <ref href="/akn/gr/act/presidentialDecree/1986/258/!main#art_510__par_5">Ε'</ref> <ref href="/akn/gr/act/presidentialDecree/1986/258/!main">ΚΠΔ</ref> πρώτος λόγος αναίρεσης με τον οποίο προβάλλονται οι πλημμέλειες της ελλείψεως ειδικής και εμπεριστατωμένης αιτιολογίας και της εκ πλαγίου παράβασης της εφαρμοσθείσας ουσιαστικής ποινικής διάταξης με συνέπεια το ανέφικτο του αναιρετικού ελέγχου. Συνακόλουθα, πρέπει, κατά παραδοχή αυτού και, αφού παρέλκει η έρευνα του δευτέρου λόγου αναίρεσης, να αναιρεθεί η προσβαλλόμενη απόφαση και να παραπεμφθεί η υπόθεση για νέα συζήτηση στο ίδιο Δικαστήριο, συντιθέμενο από άλλους δικαστές, εκτός από εκείνους που δίκασαν προηγουμένως (<ref href="/akn/gr/act/presidentialDecree/1986/258/!main#art_519">άρθρο 519 ΚΠΔ</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την υπ' αρ. 160/2022 απόφαση του Τριμελούς Πλημμελειοδικείου Ηρακλείου.</p>
        <p><outcome>Παραπέμπει</outcome> την υπόθεση για νέα συζήτηση ενώπιον του ιδίου Δικαστηρίου, συντιθέμενο από άλλους δικαστές, εκτός από εκείνους που δίκασαν προηγουμένως.</p>
      </decision>
    </judgmentBody>
    <conclusions>
      <p>ΚΡΙΘΗΚΕ, αποφασίσθηκε στην Αθήνα, στις <date refersTo="courtConferenceDate" date="2022-12-09">9 Δεκεμβρίου 2022</date>.</p>
      <p>ΔΗΜΟΣΙΕΥΘΗΚΕ σε δημόσια</p>
      <p> συνεδρίαση στο ακροατήριό του, στην Αθήνα, στις 20 Δεκεμβρίου 2022.</p>
      <p>Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
