<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2023/1459/!main"/>
          <FRBRuri value="/akn/gr/judgment/SCCC/2023/1459/"/>
          <FRBRdate name="courtConferenceDate" date="2023-11-15"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2023/1459/ell@/!main"/>
          <FRBRuri value="/akn/gr/judgment/SCCC/2023/1459/ell@"/>
          <FRBRdate name="courtConferenceDate" date="2023-11-15"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2023/1459/ell@/!main.xml"/>
          <FRBRuri value="/akn/gr/judgment/SCCC/2023/1459/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2023-11-15" by="#SCCC" refersTo="#courtConferenceDate"/>
        <step date="2023-11-01" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2023/1459/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1459/2023</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Γεώργιο Χριστοδούλου, Αντιπρόεδρο του Αρείου Πάγου, Μαρία Βάρκα, Αλεξάνδρα Αποστολάκη, Ελευθέριο Σισμανίδη και Σπυρίδωνα Κουτσοχρήστο - Εισηγητή, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του την <date refersTo="publicHearingDate" date="2023-11-01">1η Νοεμβρίου 2023</date>, με την παρουσία του Αντεισαγγελέως του Αρείου Πάγου Αναστάσιου Σκάρα (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου I. P. του M., κατοίκου ..., ο οποίος εκπροσωπήθηκε από τον πληρεξούσιο δικηγόρο του Στέφανο Φακή, για αναίρεση της <ref href="/akn/gr/judgment/AppelateCourtPatras/2023/271/!main">υπ'αριθμ. 271/2023 αποφάσεως του Τριμελούς Εφετείου Πατρών</ref>. Το Τριμελές Εφετείο Πατρών με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που αναφέρονται στην από 16.05.2023 αίτησή του αναιρέσεως, η οποία έλαβε αριθμό πρωτοκόλλου 10/2023 και καταχωρίστηκε στο οικείο πινάκιο με τον αριθμό 507/23.</p>
    </header>
    <judgmentBody>
      <motivation>
        <p>Αφού άκουσε Τον Αντεισαγγελέα, που πρότεινε να αναιρεθεί η προσβαλλόμενη απόφαση και να παραπεμφθεί η υπόθεση για νέα συζήτηση στο ίδιο Δικαστήριο, το οποίο θα συγκροτηθεί από άλλους δικαστές εκτός από αυτούς που δίκασαν προηγουμένως και τον πληρεξούσιο δικηγόρο του αναιρεσείοντος που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η κρινόμενη από 16-5-2023 αίτηση αναίρεσης του (ον) I. (επ) P. του M., κατά της υπ' αριθμ. 271/28-3-2023 απόφασης του δικάσαντος ως δευτεροβαθμίου δικαστηρίου, Τριμελούς Εφετείου (Πλημμελημάτων) Πατρών, το οποίο δικάζοντας τον εκκαλούντα και ήδη αναιρεσείοντα, εκπροσωπούμενο από τον πληρεξούσιο Δικηγόρο του, απέρριψε ως απαράδεκτη λόγω εκπρόθεσμης άσκησης, την υπ' αριθμ. 15/24-1-2023 έφεση του ήδη αναιρεσείοντος κατά της υπ' αριθμ. 231/9-9-2021 (πρωτοβάθμιας) απόφασης του Τριμελούς Πλημμελειοδικείου Ηλείας, με την οποία - μεταξύ των άλλων - ο κατηγορούμενος - εκκαλών και ήδη αναιρεσείων, αφού καταδικάσθηκε ωσεί παρών για την (πλημμεληματικής μορφής) πράξη της κλοπής από κοινού κατ' εξακολούθηση, ακολούθως επιβλήθηκε σ' αυτόν ποινή φυλάκισης τεσσάρων (4) ετών αλλά και χρηματική ποινή τριακοσίων εξήντα (360) ημερήσιων μονάδων, το ύψος εκάστης των οποίων (ημερησίων μονάδων) καθορίσθηκε σε δέκα (10) ευρώ, ενώ καθορίσθηκε ακόμη ότι σε περίπτωση μη καταβολής της ως άνω επιβληθείσας χρηματικής ποινής, ο κατηγορούμενος θα πρέπει να εκτίσει ποινή φυλάκισης τριακοσίων εξήντα (360) ημερών, ασκήθηκε νομίμως και εμπροθέσμως, σύμφωνα με τις διατάξεις των άρθρων 462, 464, 466 παρ. 1, 473 παρ. 2, 3, 474 παρ. 1, 504 παρ. 1 εδ. α' και 505 <ref href="/akn/gr/act/presidentialDecree/1986/258/!main__par_1">παρ. 1, περ. α' ΚΠΔ</ref>. Επί πλέον η αίτηση περιέχει σαφείς και ορισμένους αναιρετικούς λόγους, συνιστάμενους στην απόλυτη ακυρότητα που συνέβη κατά την διαδικασία στο ακροατήριο, στην έλλειψη ειδικής και εμπεριστατωμένης αιτιολογίας της ως άνω προσβαλλόμενης απόφασης και στην παράνομη απόρριψη της εκ μέρους του εκκαλούντος και ήδη αναιρεσείοντος, ασκηθείσας έφεσής του (άρθρο 510 παρ. 1, στοιχ. Α', Δ' και Η'). Ειδικότερα, με τους ως άνω λόγους αναίρεσης ο αναιρεσείων πλήττει την προσβαλλόμενη απόφαση, γιατί - κατά τους ισχυρισμούς του - το ως άνω δευτεροβάθμιο Δικαστήριο, με το να δεχθεί ως έγκυρη την επίδοση της εκκαλουμένης απόφασης σ' αυτόν ως άγνωστης διαμονής, ενώ αυτός είχε γνωστή διαμονή και στη συνέχεια να απορρίψει την έφεση του ως εκπροθέσμως ασκηθείσα, απέρριψε αυτήν παράνομα ως απαράδεκτη, παραβιάζοντας συγχρόνως τις αρχές της δίκαιης δίκης, όπως αυτές προδιαγράφονται στη διάταξη του άρθρου 6 παρ. 1 της ΕΣΔΑ.</p>
          </item>
          <item eId="motivation_list_1__item_2">
            <p>Με τη διάταξη του άρθρου 6 παρ. 1 εδ. α' της Ευρωπαϊκής Σύμβασης των Δικαιωμάτων του Ανθρώπου (ΕΣΔΑ), η οποία κυρώθηκε για πρώτη φορά από την Ελλάδα με το <ref href="/akn/gr/act/law/1953/2329/!main">Ν. 2329/1953</ref> και εκ νέου με το <ref href="/akn/gr/act/decreeLaw/1974/53/!main">ΝΔ 53/1974</ref> και αποτελεί κατά το <ref href="/akn/gr/act/constitution/2001/!main#art_28">άρθρο 28 του Συντάγματος</ref>, αναπόσπαστο μέρος του εσωτερικού Ελληνικού Δικαίου και υπερισχύει από κάθε άλλη αντίθετη διάταξη εσωτερικού νόμου, ορίζεται ότι "Παν πρόσωπο έχει δικαίωμα, όπως η υπόθεση του δικασθεί δικαίως, δημοσία και εντός λογικής προθεσμίας, υπό ανεξάρτητου και αμερόληπτου δικαστηρίου, νομίμως λειτουργούντος, το οποίο θα αποφασίσει...είτε επί του βάσιμου πάσης εναντίον του κατηγορίας ποινικής φύσεως". Στο δικαίωμα αυτό περιλαμβάνονται ειδικότερα, σύμφωνα με τη σταθερή νομολογία του ΕΔΔΑ, το δικαίωμα ελεύθερης και ανεμπόδιστης πρόσβασης στο δικαστήριο και το δικαίωμα του προσώπου να τύχει ακρόασης σχετικά με την υπόθεσή του. Το ίδιο δικαίωμα ακρόασης αναγνωρίζεται τόσο από το άρθρο 2 περ. 1 του έβδομου Πρωτοκόλλου της ως άνω Ευρωπαϊκής Σύμβασης, που κυρώθηκε με το <ref href="/akn/gr/act/law/1987/1705/!main">Ν.1705/1987</ref>, το οποίο ορίζει ότι "κάθε πρόσωπο που καταδικάσθηκε για αξιόποινη πράξη από δικαστήριο, έχει το δικαίωμα της επανεξέτασης από ανώτερο δικαστήριο της απόφασης με την οποία κηρύχθηκε ένοχος ή της απόφασης με την οποία επιβλήθηκε ποινή", όσο και από το <ref href="/akn/gr/act/constitution/2001/!main#art_20__par_1">άρθρο 20 παρ. 1 του Συντάγματος</ref>, κατά το οποίο "Καθένας έχει δικαίωμα στην παροχή έννομης προστασίας από τα δικαστήρια και μπορεί να αναπτύξει σ' αυτά τις απόψεις του για τα δικαιώματα ή συμφέροντα του, όπως ο νόμος ορίζει". Από τις παραπάνω διατάξεις συνάγεται ότι τα κράτη θα πρέπει να έχουν εξασφαλίσει στην πράξη το δικαίωμα σε δίκαιη δίκη, απόρροια του οποίου είναι και η ακώλυτη πρόσβαση σε δικαστήριο και η προηγούμενη δικαστική ακρόαση. Ο κοινός νομοθέτης δεν κωλύεται να θεσπίζει προϋποθέσεις και περιορισμούς στην άσκηση ενδίκου μέσου εναντίον καταδικαστικής αποφάσεως, αρκεί οι συνέπειες που επισύρει η παράβασή τους να μην είναι υπέρμετρες σε τέτοιο σημείο, ώστε να αναιρείται η ελεύθερη πρόσβαση στο δικαστήριο. Η παραβίαση της προαναφερθείσας διάταξης του άρθρου 6 παρ. 1 της ΕΣΔΑ, που καθιερώνει την αρχή της δίκαιης δίκης, δεν δημιουργεί ιδιαίτερο λόγο αναίρεσης της ποινικής απόφασης, πέρα από τους λόγους που περιοριστικά αναφέρονται στο <ref href="/akn/gr/act/presidentialDecree/1986/258/!main#art_510">άρθρο 510 ΚΠΔ</ref>, εκτός εάν συνδυάζεται με άλλη πλημμέλεια που υπάγεται στους προβλεπόμενους από την εν λόγω διάταξη λόγους αναίρεσης, σε συνδυασμό με όσα ορίζονται στη διάταξη του <ref href="/akn/gr/act/presidentialDecree/1986/258/!main#art_171__par_1">άρθρου 171 παρ.1 στοιχ. δ' ΚΠΔ</ref>, όπως το στοιχ. δ' της παρ. 1 αντικαταστάθηκε από την <ref href="/akn/gr/act/law/2010/3904/!main#art_11__par_2">παρ. 2 του άρθρου 11 του Ν. 3904/2010</ref>. Από τις τελευταίες αυτές διατάξεις, απόλυτη ακυρότητα, που λαμβάνεται αυτεπαγγέλτως υπόψη από το Δικαστήριο σε κάθε στάδιο της διαδικασίας και στον Άρειο Πάγο, ακόμη προκαλείται: 1. Άν δεν τηρηθούν οι διατάξεις που καθορίζουν...δ) την εμφάνιση, την εκπροσώπηση και την υπεράσπιση του κατηγορουμένου και την άσκηση των δικαιωμάτων που του παρέχονται από το νόμο, την Ευρωπαϊκή Σύμβαση για την προάσπιση των Δικαιωμάτων του Ανθρώπου και των Θεμελιωδών Ελευθεριών (ΕΣΔΑ) (<ref href="/akn/gr/judgment/SCCC/2023/818/!main">ΑΠ 818/2023</ref>,<ref href="/akn/gr/judgment/SCCC/2019/1247/!main"> ΑΠ 1247/2019</ref>). Περαιτέρω, κατά τη διάταξη του <ref href="/akn/gr/act/presidentialDecree/1986/258/!main#art_473__par_1">άρθρου 473 παρ. 1 ΚΠΔ</ref>, "Όπου ειδική διάταξη νόμου δεν ορίζει διαφορετικά, η προθεσμία για την άσκηση των ενδίκων μέσων είναι δέκα (10) ημέρες από τη δημοσίευση της απόφασης. Αν ο δικαιούμενος δεν είναι παρών κατά την απαγγελία της απόφασης η πιο πάνω προθεσμία είναι επίσης δεκαήμερη, εκτός αν αυτός διαμένει στην αλλοδαπή ή είναι άγνωστη η διαμονή του, οπότε η προθεσμία είναι τριάντα ημερών και αρχίζει σε κάθε περίπτωση από την επίδοση της απόφασης". Εξάλλου, κατά τις διατάξεις του άρθρου <ref href="/akn/gr/act/presidentialDecree/1986/258/!main#art_476">476</ref> παρ. <ref href="/akn/gr/act/presidentialDecree/1986/258/!main#art_476__par_1">1</ref> και <ref href="/akn/gr/act/presidentialDecree/1986/258/!main#art_476__par_2">2</ref> <ref href="/akn/gr/act/presidentialDecree/1986/258/!main">ΚΠΔ</ref>, το ένδικο μέσο απορρίπτεται ως απαράδεκτο, εκτός άλλων περιπτώσεων και όταν ασκήθηκε εκπροθέσμως. Κατά της απόφασης που απορρίπτει την έφεση ως εκπρόθεσμη είναι επιτρεπτή η άσκηση αίτησης αναίρεσης, για όλους τους λόγους που περιοριστικά αναφέρονται στη διάταξη του άρθρου 510 του ίδιου Κώδικα, μεταξύ των οποίων και η ελλιπής αιτιολογία της, με την προϋπόθεση ότι αυτοί αναφέρονται στην ορθότητα της κρίσεως για το απαράδεκτο. Η απόφαση, με την οποία απορρίπτεται το ένδικο μέσο της έφεσης ως απαράδεκτο, λόγω εκπρόθεσμης άσκησης του, για να έχει την απαιτούμενη από τις διατάξεις των άρθρων <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> <ref href="/akn/gr/act/presidentialDecree/1986/258/!main">ΚΠΔ</ref> ειδική και εμπεριστατωμένη αιτιολογία, η έλλειψη της οποίας ιδρύει τον από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Δ' ΚΠΔ</ref> λόγο αναίρεσης, πρέπει να διαλαμβάνει το χρόνο επίδοσης στον εκκαλούντα της προσβαλλόμενης με την έφεση αποφάσεως, αν απαγγέλθηκε απόντος τούτου και το χρόνο ασκήσεως της έφεσης, καθώς και το αποδεικτικό από το οποίο προκύπτει η επίδοση, χωρίς ειδικότερο προσδιορισμό των στοιχείων εγκυρότητας του αποδεικτικού και της επιδόσεως (ΟλΑΠ <ref href="/akn/gr/judgment/SCCC/1994/6/!main">6/1994</ref> και <ref href="/akn/gr/judgment/SCCC/1995/4/!main">4/1995</ref>,<ref href="/akn/gr/judgment/SCCC/2022/1309/!main"> ΑΠ 1309/2022</ref>,<ref href="/akn/gr/judgment/SCCC/2021/1029/!main"> ΑΠ 1029/2021</ref>). Σε περίπτωση όμως, που με την έφεση αμφισβητούνται ο τόπος κατοικίας εκείνου που ασκεί το ένδικο μέσο και το άγνωστο της διαμονής του, που συνεπάγεται αδυναμία γνώσης της επίδοσης και προβάλλεται ότι κατά τον κρίσιμο χρόνο της επίδοσης, αυτός διέμενε σε ορισμένο τόπο και διεύθυνση, πρέπει επίσης να διαλαμβάνεται στην απορριπτική απόφαση σχετική αιτιολογία, αλλιώς ιδρύεται ο προαναφερθείς από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' ΚΠΔ</ref>, λόγος αναίρεσης. Μεταξύ των λόγων ακυρότητας της επίδοσης, οι οποίοι πρέπει να προβάλλονται υποχρεωτικά με την έφεση και επί των οποίων, εφόσον προβάλλονται, πρέπει το δικαστήριο της ουσίας να διαλάβει στην απορριπτική της εφέσεως απόφαση πλήρη αιτιολογία, είναι και ότι η επίδοση ως αγνώστου διαμονής έγινε χωρίς να συντρέχουν οι προϋποθέσεις αυτής, μολονότι δηλαδή ο εκκαλών κατηγορούμενος είχε "γνωστή διαμονή". (<ref href="/akn/gr/judgment/SCCC/2022/1015/!main">ΑΠ 1015/2022</ref>,<ref href="/akn/gr/judgment/SCCC/2019/515/!main"> ΑΠ 515/2019</ref>). Εξάλλου, ως "άγνωστης διαμονής" πρόσωπο θεωρείται κατά τις σχετικές διατάξεις του <ref href="/akn/gr/act/presidentialDecree/1986/258/!main">ΚΠοινΔ</ref>, εκείνος που απουσιάζει από τον τόπο της κατοικίας του και η διαμονή του είναι άγνωστη για τη Δικαστική (Εισαγγελική) Αρχή που έχει εκδώσει το προοριζόμενο για επίδοση έγγραφο ή έχει παραγγείλει την επίδοσή του, έστω και αν αυτή είναι γνωστή σε τρίτους, όπως είναι ακόμη και άλλη Εισαγγελική Αρχή ή και Αστυνομική Αρχή. Τόπος κατοικίας θεωρείται εκείνος τον οποίο έχει δηλώσει ο κατηγορούμενος κατά το <ref href="/akn/gr/act/presidentialDecree/1986/258/!main#art_273__par_1">άρθρο 273 παρ. 1 ΚΠΔ</ref>, κατά την προανάκριση που τυχόν έχει ενεργηθεί και, σε περίπτωση αλλαγής κατοικίας, εκείνος που έχει δηλώσει στην αρμόδια Εισαγγελική Αρχή και, αν δεν έχει ενεργηθεί προανάκριση ή ο κατηγορούμενος δεν εμφανίσθηκε κατ' αυτήν, ως τόπος κατοικίας θεωρείται εκείνος που αναφέρεται στη μήνυση ή την έγκληση. Κατ' ορθή όμως ερμηνεία των διατάξεων αυτών, στην περίπτωση που δεν έχει ενεργηθεί προανάκριση ή ο κατηγορούμενος δεν εμφανίσθηκε κατ' αυτήν και δεν έχει δηλώσει διεύθυνση κατοικίας, κατά το <ref href="/akn/gr/act/presidentialDecree/1986/258/!main#art_273">άρθρο 273 ΚΠΔ</ref>, δεν μπορεί άνευ ετέρου να θεωρείται ως άγνωστης διαμονής, από μόνο το γεγονός ότι αναζητήθηκε στην αναγραφόμενη στην έγκληση ή τη μήνυση διεύθυνση κατοικίας, από την οποία και απουσίαζε, διότι διαφορετικά, ενδέχεται η γνωστοποιηθείσα από το μηνυτή διεύθυνση της κατοικίας του κατηγορουμένου να είναι εσφαλμένη, με συνέπεια ο τελευταίος να αγνοεί την σε βάρος του ποινική διαδικασία, η οποία έτσι διεξάγεται ερήμην του, κατά παραβίαση της αρχής της δίκαιης δίκης που θεσπίζει το άρθρο 6 της ΕΣΔΑ, περιεχόμενο της οποίας είναι η διασφάλιση της ακώλυτης πρόσβασης στο δικαστήριο και της δικαστικής ακρόασης. Τα παραπάνω ισχύουν και όταν δεν έχει ενεργηθεί προανάκριση ή ο κατηγορούμενος δεν εμφανίσθηκε κατ' αυτήν και σε περίπτωση μεταβολής της κατοικίας του, αυτός δεν δήλωσε στην Εισαγγελική Αρχή που έχει εκδώσει το προς επίδοση έγγραφο τη νέα διεύθυνση της κατοικίας του. Δηλαδή και στην τελευταία περίπτωση ο κατηγορούμενος δεν μπορεί να θεωρηθεί ως άγνωστης διαμονής από μόνο το γεγονός ότι αναζητήθηκε στην αναγραφόμενη στην έγκληση ή τη μήνυση διεύθυνση κατοικίας, από την οποία και απουσίαζε. Συνακόλουθα, εφόσον με την έφεση του κατηγορουμένου προβάλλεται ο ισχυρισμός ότι κατά τον κρίσιμο χρόνο της επίδοσης της απόφασης ήταν γνωστής διαμονής, αφού διέμενε σε ορισμένο τόπο και διεύθυνση διαφορετική από εκείνη στην οποία αναζητήθηκε και δεν βρέθηκε και ως εκ τούτου η επίδοση της απόφασης ως άγνωστης διαμονής είναι άκυρη, το Εφετείο έχει την υποχρέωση να ερευνήσει κατ' ουσία τον εν λόγω ισχυρισμό, αξιολογώντας και συνεκτιμώντας όλα τα προσκομιζόμενα από τον κατηγορούμενο στοιχεία (έγγραφα, καταθέσεις μαρτύρων κλπ), από τα οποία προκύπτει η κατά τον κρίσιμο χρόνο διεύθυνση του κατηγορουμένου και να μη βασισθεί μόνο στο αποδεικτικό επιδόσεως της απόφασης. Η θέση αυτή συμπορεύεται και προς τη νομολογία του Ευρωπαϊκού Δικαστηρίου Ανθρωπίνων Δικαιωμάτων, το οποίο κατ' επανάληψη έχει αποφανθεί (βλ. τις από 14-1-2010 και 28-5-2009 αποφάσεις του, στις υποθέσεις "Popovitsi κατά Ελλάδας" και "Elyasin κατά Ελλάδας αντίστοιχα) ότι, εφόσον το Εφετείο, που απέρριψε την έφεση του κατηγορουμένου ως εκπρόθεσμη, βασίστηκε μόνο στο αποδεικτικό επιδόσεως της εκκαλούμενης απόφασης ως άγνωστης διαμονής, χωρίς να συνεκτιμήσει τα προσκομιζόμενα ενώπιον του στοιχεία από τα οποία προέκυπτε η κατά τον κρίσιμο χρόνο διεύθυνση του κατηγορουμένου, παραβιάζεται η διάταξη του άρθρου 6 παρ. 1 της ΕΣΔΑ, ενόψει μάλιστα του ότι, όταν οι πολίτες δεν έχουν καμία γνώση των σε βάρος τους κατηγοριών, δεν συντρέχει λόγος για τον οποίο πρέπει να ενημερώνουν από μόνοι τους την εισαγγελία για κάθε αλλαγή της διεύθυνσης κατοικίας τους (<ref href="/akn/gr/judgment/SCCC/2014/2/!main">ΟλΑΠ 2/2014</ref>,<ref href="/akn/gr/judgment/SCCC/2022/1142/!main"> ΑΠ 1142/2022</ref>,<ref href="/akn/gr/judgment/SCCC/2017/2064/!main"> ΑΠ 2064/2017</ref>,<ref href="/akn/gr/judgment/SCCC/2017/299/!main"> ΑΠ 299/2017</ref>). Εξάλλου, κατά την παράγραφο 3 του άρθρου 156 του νέου <ref href="/akn/gr/act/presidentialDecree/1986/258/!main">ΚΠΔ</ref> όπως ίσχυε πριν την τροποποίησή του με το <ref href="/akn/gr/act/law/2022/4937/!main">ν.4937/2.6.2022</ref> λόγω του χρόνου της ένδικης επίδοσης (2021), που τιτλοφορείται "Επίδοση σε κατηγορούμενο στη δηλωθείσα από αυτόν διεύθυνση", "Αν η διεύθυνση κατοικίας ή διαμονής που δηλώθηκε τελευταία από τον κατηγορούμενο ή τον συνήγορό του είναι ανύπαρκτη ή ελλιπής, οι επιδόσεις γίνονται στην τελευταία υπαρκτή και πλήρη διεύθυνση που δηλώθηκε από αυτόν. Αν ο κατηγορούμενος δεν δήλωσε κατά τις προηγούμενες παραγράφους τη διεύθυνση της κατοικίας του ή της διαμονής του ή αν καμία από τις σχετικές δηλώσεις του δεν αφορά σε υπαρκτή και πλήρη διεύθυνση και παράλληλα συντρέχει άρνηση του κατηγορουμένου να δηλώσει τη διεύθυνσή του κατά την εξέτασή του στην προκαταρκτική εξέταση ή την ανάκριση ή στη διαδικασία στο ακροατήριο, οι επιδόσεις γίνονται στον γραμματέα της εισαγγελίας πλημμελειοδικών όπου ασκήθηκε η ποινική δίωξη ή στον εισαγγελέα του δικαστηρίου όπου εκκρεμεί η υπόθεση. Αν έχει διοριστεί αντίκλητος, οι επιδόσεις γίνονται μόνο σε αυτόν", ενώ κατά το επόμενο άρθρο 157 του νέου <ref href="/akn/gr/act/presidentialDecree/1986/258/!main">ΚΠΔ</ref>, που φέρει τον τίτλο "Επίδοση σε πρόσωπα άγνωστης διαμονής", όπως ίσχυε πριν από την τροποποίηση των δύο πρώτων εδαφίων της παρ. 1 με το <ref href="/akn/gr/act/law/2022/4937/!main#art_4">άρθρο 4 του Ν. 4937/2022</ref> (ΦΕΚ Α' 106/2.6.2022), "1. Αν το πρόσωπο στο οποίο πρόκειται να γίνει επίδοση απουσιάζει από τον τόπο της κατοικίας του και η διαμονή του φέρεται άγνωστη ή εξαρχής είναι άγνωστος ο τόπος κατοικίας ή διαμονής του, αυτός που κάνει την επίδοση ερευνά στον τηλεφωνικό κατάλογο, σε επαγγελματικούς καταλόγους, στα δεδομένα της ίδιας δικαστικής ή φορολογικής αρχής, η οποία υποχρεούται να τα γνωστοποιήσει, στο οικογενειακό και επαγγελματικό περιβάλλον του αποδέκτη της επίδοσης, για να διαπιστώσει τη διαμονή του. Αν από την έρευνα αυτή η διαμονή παραμένει άγνωστη, η επίδοση του εγγράφου γίνεται στο σύζυγό του ή, αν δεν υπάρχει σύζυγος, σε έναν από τους γονείς τα τέκνα ή τους αδελφούς. Τα τρίτα αυτά πρόσωπα δεν πρέπει κατά την ανέλεγκτη αντίληψη εκείνου που ενεργεί την επίδοση να έχουν ηλικία κατώτερη των δεκαοκτώ ετών, ούτε να είναι ψυχικά ασθενή ή να τελούν προφανώς υπό την επήρεια οινοπνεύματος ή ανάλογης ουσίας, ούτε να είναι παθόντες από το έγκλημα, αν η επίδοση πρόκειται να γίνει στον κατηγορούμενο και αντιστρόφως. 2. Αν δεν βρεθεί κανείς από τους παραπάνω συγγενείς στον τόπο της κατοικίας του αποδέκτη της επίδοσης, αυτή γίνεται στον γραμματέα της εισαγγελίας του πλημμελειοδικείου στην περιφέρεια του οποίου διενεργείται ή έχει διενεργηθεί η ανάκριση ή προανάκριση ή προκαταρκτική εξέταση. Ο γραμματέας της εισαγγελίας φυλάσσει τα επιδιδόμενα έγγραφα σε ιδιαίτερο για κάθε κατηγορούμενο φάκελο, το περιεχόμενο του οποίου μπορούν οποτεδήποτε να πληροφορηθούν ο κατηγορούμενος και ο συνήγορός του".</p>
          </item>
          <item eId="motivation_list_1__item_3">
            <p>Στην κρινομένη υπόθεση το Τριμελές Εφετείο (Πλημμελημάτων) Πατρών, ως δευτεροβάθμιο δικαστήριο, με την προσβαλλομένη υπ' αριθμ. 271/28-3-2023 απόφασή του, δικάζοντας τον εκπροσωπηθέντα από τον πληρεξούσιο Δικηγόρο του, εκκαλούντα και ήδη αναιρεσείοντα, απέρριψε ως απαράδεκτη λόγω εκπρόθεσμης άσκησης, την υπ' αριθμ. 15/24-1-2023 έφεσή του κατά της υπ' αριθμ. 231/9-9-2021 (πρωτοβάθμιας) απόφασης του Τριμελούς Πλημμελειοδικείου Ηλείας, με την οποία - μεταξύ των άλλων - ο κατηγορούμενος και ήδη αναιρεσείων, δικαζόμενος ωσεί παρών, αφού καταδικάσθηκε για την πράξη της κλοπής από κοινού κατ' εξακολούθηση, ακολούθως επιβλήθηκε σ' αυτόν ποινή φυλάκισης τεσσάρων (4) ετών αλλά και χρηματική ποινή τριακοσίων εξήντα (360) ημερήσιων μονάδων, το ύψος εκάστης των οποίων (ημερησίων μονάδων) καθορίσθηκε σε δέκα (10) ευρώ, ενώ ορίσθηκε ακόμη ότι σε περίπτωση μη καταβολής της ως άνω επιβληθείσης χρηματικής ποινής, ο κατηγορούμενος θα πρέπει να εκτίσει ποινή φυλάκισης τριακοσίων εξήντα (360) ημερών. Από την ανωτέρω ασκηθείσα έφεση, η οποία παραδεκτώς επισκοπείται από τον Άρειο Πάγο, για την έρευνα του παραδεκτού και βάσιμου των λόγων της κρινόμενης αναίρεσης, προκύπτει ότι ο εκκαλών και ήδη αναιρεσείων, προκειμένου να δικαιολογήσει το εκπρόθεσμο της εκ μέρους του ασκήσεώς της, είχε ισχυρισθεί με έγγραφο που νομίμως είχε συναφθεί στην έκθεση έφεσης, τα εξής: "Κατά τον κρίσιμο χρόνο της επίδοσης της εκκαλούμενης υπ' αριθμ. 231/2021 απόφασης του Τριμελούς Πλημ/κείου Ηλείας, όπου καταδικάσθηκα για την πράξη της κλοπής από κοινού και κατ' εξακολούθηση με διάρρηξη και μη, σε ποινή φυλάκισης τεσσάρων (4) ετών και χρηματική ποινή 360 ημερήσιες μονάδες προς δέκα (10) ευρώ εκάστη (κατά την εκδίκαση της οποίας, ούτε παραστάθηκα, ούτε εκπροσωπήθηκα από δικηγόρο, καθώς δεν είχα λάβει γνώση της ποινικής μου δίωξης για τους κατωτέρω λόγους), δεν ήμουν άγνωστης διαμονής, αντιθέτως διέμενα σε ορισμένο τόπο και διεύθυνση και ειδικότερα διέμενα στο χωριό ..., της Δημοτικής Ενότητας ..., του Δήμου ..., στην ... και ως εκ τούτου κακώς δεν αναζητήθηκα από τις αρμόδιες αρχές, προκειμένου να μου επιδοθεί η εκκαλούμενη απόφαση και να λάβω γνώση αυτής. Ως εκ τούτου ακύρως μου επιδόθηκε η εκκαλούμενη απόφαση ως αγνώστου διαμονής, με αποτέλεσμα να μην λάβω γνώση αυτής και ένεκα της ακυρότητας τούτης που συνιστά και λόγο ανώτερης βίας, δεν κατάφερα να ασκήσω την παρούσα έφεση εμπροθέσμως...", ενώ παράλληλα για την απόδειξη του ισχυρισμού του είχε επισυνάψει σ' αυτήν (έφεση) έξι (6) έγγραφα και συγκεκριμένα, α) το από 17-1-2023 οικογενειακό πιστοποιητικό της Αλβανικής Δημοκρατίας, β) το από 17-1-2023 προσωπικό πιστοποιητικό της Αλβανικής Δημοκρατίας, γ) την από 17-1-2023 βεβαίωση κατοικίας της Αλβανικής Δημοκρατίας, δ) το από 2-11-2020 πιστοποιητικό επιβεβαίωσης κυριότητας της Αλβανικής Δημοκρατίας, ε) το από 11-1-2023 φορολογικό τιμολόγιο πώλησης και στ) την από 4-1-2023 βεβαίωση ποινικής κατάστασης της Αλβανικής Δημοκρατίας. Κατά τη συζήτηση επί της οποίας εκδόθηκε η άνω προσβαλλομένη απόφαση, ο εκκαλών - κατηγορούμενος και ήδη αναιρεσείων, όπως προκύπτει από την επισκόπηση των πρακτικών, είχε υποβάλει δια του πληρεξουσίου του Δικηγόρου, τον ισχυρισμό ότι η επίδοση σ' αυτόν της ως άνω πρωτοβάθμιας εκκαλουμένης απόφασης ως άγνωστης διαμονής ήταν άκυρη, γιατί κατά τον κρίσιμο χρόνο της επίδοσης είχε γνωστή διαμονή και προς απόδειξη του ισχυρισμού του εξετάσθηκε ένας μάρτυρας, που είναι αδελφός του και παράλληλα είχε προσκομίσει και σχετικά έγγραφα. Το ως άνω δευτεροβάθμιο δικαστήριο μετά την παράθεση σχετικής νομικής σκέψης, απέρριψε τον προαναφερθέντα ισχυρισμό και έκρινε ότι η έφεση ασκήθηκε εκπροθέσμως, διαλαμβάνοντας ως αιτιολογία τα εξής: "Στην προκειμένη περίπτωση, ο εκκαλών-κατηγορούμενος, καταδικάσθηκε ερήμην με την υπ' αριθμ. 231/9-9-2021 απόφαση του Τριμελούς Πλημμελειοδικείου Ηλείας, σε ποινή φυλάκισης τεσσάρων (4) ετών και χρηματική ποινή τριακοσίων εξήντα (360) ημερησίων μονάδων, καθοριζόμενου του ύψους της κάθε ημερήσιας μονάδας σε δέκα (10,00) ευρώ, για το αδίκημα της κλοπής από κοινού και κατ' εξακολούθηση με διάρρηξη και μη. Η ως άνω υπ' αριθμ. 231/2021 εκκαλουμένη απόφαση επιδόθηκε ως αγνώστου διαμονής στις 7-10-2021, κατ' <ref href="/akn/gr/act/presidentialDecree/1986/258/!main#art_157__par_1">άρθρο 157 παρ. 1 ΚΠΔ</ref>, στην Προϊσταμένη της Δ/νσης της Εισαγγελίας Πρωτοδικών Ηλείας, όπως αυτό προκύπτει από το με ημερομηνία 7-10-2021 σχετικό αποδεικτικό επίδοσης ερήμην απόφασης του Επιμελητή Δικαστηρίων Εισαγγελίας Πλημ/κών Ηλείας, Α. Γ.. Ο κατηγορούμενος άσκησε εκπροθέσμως, στις 24-1-2023, την υπ' αριθμ. 15/24-1-2023 κρινόμενη έφεσή του, ήτοι μετά την πάροδο της νόμιμης προθεσμίας, που ορίζει το <ref href="/akn/gr/act/presidentialDecree/1986/258/!main#art_473__par_1">άρθρο 473 παρ. 1 εδ. β ΚΠΔ</ref>, ισχυριζόμενος ότι, κατά τον κρίσιμο χρόνο της επιδόσεως της εκκαλουμένης απόφασης ήταν γνωστής διαμονής, αφού διέμενε σε ορισμένο τόπο και διεύθυνση και συγκεκριμένα ότι διέμενε στο χωριό ..., της Δημοτικής Ενότητας ..., του Δήμου ... στην ..., προσκομίζοντας προς απόδειξη του ισχυρισμού του, σε επικυρωμένα και μεταφρασμένα αντίγραφα το από 17-1-2023 οικογενειακό πιστοποιητικό της Αλβανικής Δημοκρατίας, το με ίδια ημερομηνία προσωπικό πιστοποιητικό της Αλβανικής Δημοκρατίας και την με ίδια ημερομηνία βεβαίωση κατοικίας της Αλβανικής Δημοκρατίας, το από 2-11-2020 πιστοποιητικό επιβεβαίωσης κυριότητας της Αλβανικής Δημοκρατίας, το από 11-01-2023 φορολογικό τιμολόγιο πώλησης και την από 4-1-2023 βεβαίωση ποινικής κατάστασης της Αλβανικής Δημοκρατίας. Από τα ανωτέρω έγγραφα, προκύπτει είναι ότι ο εκκαλών - κατηγορούμενος είναι Αλβανός υπήκοος, γεννήθηκε στο ..., του ... της ..., είναι κύριος ακινήτου (διαμερίσματος) στην ..., η ποινική του κατάσταση και ότι έχει κατοικία στην ... κατά την ημερομηνία έκδοσης των ως άνω πιστοποιητικών. Ωστόσο, από τα ανωτέρω έγγραφα δεν προκύπτει ο τόπος, στον οποίο ο εκκαλών-κατηγορούμενος είχε την κύρια και μόνιμη εγκατάστασή του ή τη διαμονή του κατά το κρίσιμο χρόνο της επίδοσης σ' αυτόν της εκκαλουμένης απόφασης στις 7-10-2021. Ο ισχυρισμός του μάρτυρα-αδερφού του εκκαλούντος-κατηγορουμένου ότι ο τελευταίος έμενε στο ... από το έτος 2001 μέχρι το 2010 και ότι έκτοτε και μετά το θάνατο του πατέρα τους, κατοικεί μόνιμα στην ... δεν κρίνεται πειστικός, εξαιτίας της μεταξύ τους συγγενικής σχέσης. Αποδείχθηκε ότι εξαρχής ήταν άγνωστος ο τόπος κατοικίας ή διαμονής του εκκαλούντος - κατηγορουμένου. Ο αρμόδιος για την επίδοση της εκκαλουμένης απόφασης υπάλληλος διενήργησε την απαιτούμενη κατ' <ref href="/akn/gr/act/presidentialDecree/1986/258/!main#art_157">άρθρο 157 ΚΠΔ</ref> έρευνα, προκειμένου να ανεύρει την κατοικία ή διαμονή του εκκαλούντος-κατηγορουμένου και τούτο κατέστη ανέφικτο και συνεπώς η διαμονή αυτού παρέμεινε άγνωστη.</p>
          </item>
          <item eId="motivation_list_1__item_4">
            <p>Συνεπώς, εκ των ανωτέρω προκύπτει ότι η επίδοση στον εκκαλούντα-κατηγορούμενο της εκκαλουμένης απόφασης κατ' <ref href="/akn/gr/act/presidentialDecree/1986/258/!main#art_157">άρθρο 157 ΚΠΔ</ref>, ήτοι ως αγνώστου διαμονής, έγινε νομότυπα και είναι έγκυρη. Επομένως πρέπει, να μη συγχωρεθεί το εκπρόθεσμο της ασκηθείσας από τον κατηγορούμενο έφεσης, να κηρυχθεί απαράδεκτη ως εκπρόθεσμη η έφεση του αυτή, κατ' <ref href="/akn/gr/act/presidentialDecree/1986/258/!main#art_476__par_1">άρθρο 476 παρ. 1 ΚΠΔ</ref> και να διαταχθεί η εκτέλεση της εκκαλουμένης απόφασης, όπως ειδικότερα ορίζεται στο διατακτικό της παρούσα...". Κατά τις παραδοχές της προσβαλλόμενης απόφασης ο εκκαλών και ήδη αναιρεσείων κλητεύθηκε ως πρόσωπο άγνωστης διαμονής κατ' <ref href="/akn/gr/act/presidentialDecree/1986/258/!main#art_157">άρθρο 157 ΚΠΔ</ref>, από την επιτρεπτή όμως επισκόπηση του σχετικού αποδεικτικού επίδοσης της ως άνω υπ' αριθμ. 231/2021 εκδοθείσας ωσεί παρόντος του κατηγορουμένου και ήδη αναιρεσείοντος, πρωτοβάθμιας καταδικαστικής απόφασης και συγκεκριμένα, του από 7-10-2021 αποδεικτικού επίδοσης του Δικαστικού Επιμελητού της Εισαγγελίας Πλημμελειοδικών Ηλείας Α. Γ., προκύπτει ότι η προαναφερθείσα καταδικαστική απόφαση επιδόθηκε κατ' <ref href="/akn/gr/act/presidentialDecree/1986/258/!main#art_156__par_3">άρθρο 156 παρ. 3 ΚΠΔ</ref>, όπως ρητά αναγράφεται στο σχετικό αποδεικτικό επίδοσης στον γραμματέα της Εισαγγελίας Πλημμελειοδικών Ηλείας, εκεί δηλαδή όπου ασκήθηκε η σχετική ποινική δίωξη εις βάρος του κατηγορουμένου. Στην προσβαλλόμενη όμως απόφαση δεν αναφέρεται εάν ο κατηγορούμενος και ήδη αναιρεσείων εμφανίσθηκε στην προδικασία και η διεύθυνση κατοικίας ή διαμονής που δηλώθηκε εκ μέρους του ή από τον συνήγορό του ήταν ανύπαρκτη ή ελλιπής ή αν ο κατηγορούμενος δεν δήλωσε τη διεύθυνση της κατοικίας του ή της διαμονής του ή αν καμία από τις σχετικές δηλώσεις του δεν αφορά σε υπαρκτή και πλήρη διεύθυνση και εάν κατά την εξέτασή του στην προκαταρκτική εξέταση ή στην ανάκριση ή στη διαδικασία στο ακροατήριο, αρνήθηκε να δηλώσει τη διεύθυνσή του ούτε υπάρχει παραδοχή σ' αυτήν (την απόφαση) ότι ο κατηγορούμενος γνώριζε ότι είχε ασκηθεί σε βάρος του ποινική δίωξη ή ότι είχε εκδοθεί σε βάρος του καταδικαστική απόφαση, ώστε να έχει υποχρέωση να προβεί σε γνωστοποίηση της παραπάνω διεύθυνσης της κατοικίας του στην αρμόδια Εισαγγελική Αρχή, για να είναι έγκυρη η τοιαύτη κατ' <ref href="/akn/gr/act/presidentialDecree/1986/258/!main#art_156__par_3">άρθρο 156 παρ. 3 ΚΠΔ</ref>, επίδοση. Επειδή λοιπόν η επίδοση της απόφασης είναι άκυρη αν δεν υφίστανται οι προϋποθέσεις και δεν τηρηθούν οι διατυπώσεις για καθεμία από τις δύο παραπάνω περιπτώσεις, το ως άνω δευτεροβάθμιο δικαστήριο που δέχθηκε ότι η παραπάνω επίδοση της προαναφερθείσας απόφασης έγινε νομότυπα κατ' <ref href="/akn/gr/act/presidentialDecree/1986/258/!main#art_157">άρθρο 157 ΚΠΔ</ref>, παρότι από το σχετικό αποδεικτικό επίδοσης προκύπτει ότι η επίδοση της απόφασης αυτής έγινε με τους όρους και τις προϋποθέσεις του <ref href="/akn/gr/act/presidentialDecree/1986/258/!main#art_156__par_3">άρθρου 156 παρ. 3 ΚΠΔ</ref>, με ελλιπή αλλά και αντιφατική αιτιολογία απέρριψε την ως άνω ασκηθείσα έφεση ως απαράδεκτη λόγω εκπρόθεσμης άσκησής της, προκαλώντας με τον τρόπον αυτόν απόλυτη ακυρότητα στο ακροατήριο, συνιστάμενη στο ότι στέρησε τον εκκαλούντα και ήδη αναιρεσείοντα του δικαιώματός του σε δίκαιη δίκη και επί πλέον, απέρριψε παράνομα την ασκηθείσα έφεσή του ως απαράδεκτη. Επομένως, όλοι οι προαναφερθέντες από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Α', Δ' και Η' ΚΠΔ</ref> προβαλλόμενοι λόγοι αναίρεσης, οι οποίοι πάντως σε κάθε περίπτωση εξετάζονται αυτεπαγγέλτως (<ref href="/akn/gr/act/presidentialDecree/1986/258/!main#art_511">άρθρο 511 ΚΠΔ</ref>) είναι βάσιμοι και πρέπει, κατά παραδοχή τους να αναιρεθεί η προσβαλλόμενη απόφαση και να παραπεμφθεί η υπόθεση για νέα συζήτηση στο ίδιο δικαστήριο που θα συγκροτηθεί από άλλους δικαστές, εκτός από εκείνους που δίκασαν προηγουμένως (<ref href="/akn/gr/act/presidentialDecree/1986/258/!main#art_519">άρθρο 519 ΚΠΔ</ref>), προκειμένου να κριθεί το παραδεκτό της παραπάνω ασκηθείσας έφεσης του κατηγορουμένου και ήδη αναιρεσείοντος, εφόσον ο Άρειος Πάγος δεν έχει τη δικαιοδοσία να κρίνει επί του παραδεκτού ή όχι αυτής και, ανάλογα προς τη σχετική κρίση του, είτε να απορρίψει και πάλι την έφεση ως εκπρόθεσμη, είτε να την κρίνει παραδεκτή και να προχωρήσει στην περαιτέρω έρευνα της υπόθεσης.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>ΑΝΑΙΡΕΙ την υπ' αριθμ. 271/2023 απόφαση του Τριμελούς Εφετείου (Πλημμελημάτων) Πατρών, που δίκασε ως δευτεροβάθμιο δικαστήριο.</p>
        <p>ΠΑΡΑΠΕΜΠΕΙ την υπόθεση προς εκδίκαση στο αυτό ως άνω Δικαστήριο, του οποίου η συγκρότηση θα γίνει από άλλους Δικαστές, εκτός από εκείνους που δίκασαν προηγουμένως.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2023-11-15">15 Νοεμβρίου 2023</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 28 Νοεμβρίου 2023.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
