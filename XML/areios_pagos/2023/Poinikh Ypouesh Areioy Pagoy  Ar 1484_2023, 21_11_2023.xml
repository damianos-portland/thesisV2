<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2023/1484/!main"/>
          <FRBRuri value="/akn/gr/judgment/SCCC/2023/1484/"/>
          <FRBRdate name="courtConferenceDate" date="2023-11-21"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2023/1484/ell@/!main"/>
          <FRBRuri value="/akn/gr/judgment/SCCC/2023/1484/ell@"/>
          <FRBRdate name="courtConferenceDate" date="2023-11-21"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2023/1484/ell@/!main.xml"/>
          <FRBRuri value="/akn/gr/judgment/SCCC/2023/1484/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2023-11-21" by="#SCCC" refersTo="#courtConferenceDate"/>
        <step date="2023-09-19" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2023/1484/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1484/2023</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>ΣΤ' Ποινικό Τμήμα</p>
      <p>Συγκροτήθηκε από τους Δικαστές: Ελένη Κατσούλη, Αντιπρόεδρο του Αρείου Πάγου, Γεωργία Κατσιμαγκλή, Ελένη Μπερτσιά, Διονύσιο Παλλαδινό - Εισηγητή και Κωνσταντίνα Νάκου, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2023-09-19">19 Σεπτεμβρίου 2023</date>, με την παρουσία της Αντεισαγγελέως του Αρείου Πάγου Ελένης Κοντακτσή (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του Εισαγγελέα Εφετών Ευβοίας, περί αναιρέσεως της απόφασης 67/2022 του Τριμελούς Εφετείου Κακουργημάτων Ευβοίας Β' βαθμού. Με κατηγορούμενο τον Α. Κ. του Δ., κάτοικο ..., ο οποίος δεν παραστάθηκε.</p>
    </header>
    <judgmentBody>
      <introduction>
        <p>Το Τριμελές Εφετείο Κακουργημάτων Ευβοίας, με την ως άνω απόφασή του διέταξε όσα λεπτομερώς αναφέρονται σ' αυτή, και η αναιρεσείουσα Εισαγγελέας Εφετών Ευβοίας ζητά τώρα την αναίρεση αυτής, για τους λόγους που αναφέρονται στην από 17.03.2023 αίτησή της, η οποία ασκήθηκε ενώπιον της Γραμματέως του Εφετείου Ευβοίας Ι. Κ. και έλαβε αριθμό 3/2023 και καταχωρίστηκε στο οικείο πινάκιο με τον αριθμό 303/2023.</p>
      </introduction>
      <motivation>
        <p>Αφού άκουσε Την Αντεισαγγελέα, που πρότεινε να γίνει δεκτή η έκθεση αναίρεσης.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Από τις διατάξεις των άρθρων <ref href="/akn/gr/act/presidentialDecree/1986/258/!main#art_4__par_1">504 παρ. 1</ref> και <ref href="/akn/gr/act/presidentialDecree/1986/258/!main#art_5__par_1">505 παρ. 1 περ. β</ref> του <ref href="/akn/gr/act/presidentialDecree/1986/258/!main">ΚΠοινΔ</ref>, προκύπτει ότι ο Εισαγγελέας Εφετών, μπορεί μέσα στην προθεσμία που ορίζεται από το άρθρο 507 του ίδιου Κώδικα, να ζητήσει την αναίρεση των αποφάσεων του Τριμελούς Εφετείου Κακουργημάτων της έδρας και περιφέρειάς του, για τους λόγους που αναφέρονται στη διάταξη του άρθρου 510 παρ. 1 του ίδιου Κώδικα, μεταξύ των οποίων περιλαμβάνονται και εκείνοι της εσφαλμένης ερμηνείας και εφαρμογής ουσιαστικής ποινικής διάταξης και της υπέρβασης εξουσίας, (άρθρο 510 παρ.1 στοιχ.Ε' και Θ' του <ref href="/akn/gr/act/presidentialDecree/1986/258/!main">ΚΠοινΔ</ref>), ως προς τις αποφάσεις των παραπάνω Δικαστηρίων που έπαυσαν οριστικά την ποινική δίωξη.</p>
          </item>
          <item eId="motivation_list_1__item_2">
            <p>Στην προκειμένη περίπτωση, η υπό κρίση από 17-3-2023 με αριθμό κατάθεσης 3/2023 αίτηση, που άσκησε η Αντεισαγγελέας Εφετών Ευβοίας Αλεξάνδρα Μουσούρη, για αναίρεση της απόφασης 67/15-3-2022 του Τριμελούς Εφετείου Κακουργημάτων Ευβοίας, το οποίο με την ως άνω απόφασή του, έπαυσε κατά πλειοψηφία οριστικά την ποινική δίωξη κατά του Α. Κ. του Δ., λόγω παραγραφής, για την πράξη της φοροδιαφυγής με την αποδοχή εικονικών φορολογικών στοιχείων για ανύπαρκτες συναλλαγές η αξία των οποίων υπερβαίνει το ποσό των 200.000 ευρώ (άρθρο 66 παρ.5 εδ.α' και στοιχ.β' του <ref href="/akn/gr/act/law/2013/4174/!main">ν. 4174/2013</ref>, όπως είχε προστεθεί με το <ref href="/akn/gr/act/law/2015/4337/!main#art_8">άρθρο 8 του ν. 4337/2015</ref>), έχει ασκηθεί νομότυπα και εμπρόθεσμα, δηλαδή εντός είκοσι (20) ημερών από την καταχώρηση της προσβαλλόμενης αποφάσεως στο ειδικό βιβλίο καθαρογεγραμμένων αποφάσεων του εκδώσαντος αυτήν δικαστηρίου, η οποία έλαβε χώρα στις 2-3-2022, αφού η κρινομένη αίτηση ασκήθηκε στις 17-3-2023. Επομένως, πρέπει, να ερευνηθεί περαιτέρω, ως προς τη βασιμότητα των προβαλλομένων με αυτή λόγων αναίρεσης, που αναφέρονται σε πλημμέλειες από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Ε' και Θ' του ΚΠΔ</ref>, σαν να ήταν παρών ο ως άνω κατηγορούμενος, ο οποίος δεν εμφανίσθηκε αν και σύμφωνα με το από 20-5-2023 αποδεικτικό επίδοσης του Ανθ/μου του Α/Τ Τανάγρας-Βοιωτίας Χ. Κ., κλητεύθηκε νόμιμα και εμπρόθεσμα, αφού επιδόθηκε στον ίδιο, στην κατοικία του η 303/30-3-2023 κλήση του Εισαγγελέα του Αρείου Πάγου, για να παραστεί μετά ή δια συνηγόρου, στο ακροατήριο του Αρείου Πάγου κατά τη συζήτηση της υπόθεσης στην προαναφερόμενη δικάσιμο (<ref href="/akn/gr/act/presidentialDecree/1986/258/!main#art_515__par_2">άρθρο 515 παρ. 2 του ΚΠοινΔ</ref>).</p>
          </item>
          <item eId="motivation_list_1__item_3">
            <p>Κατά τη διάταξη του άρθρου 19 παρ. 1 και 4 του Νόμου 2523/1997, όπως τροποποιήθηκε με το άρθρο 40§ 1 του Νόμου 3220/2004, "όποιος εκδίδει πλαστά ή εικονικά φορολογικά στοιχεία καθώς και όποιος αποδέχεται εικονικά φορολογικά στοιχεία η νοθεύει τέτοια στοιχεία ανεξάρτητα από το αν διαφεύγει ή μη την πληρωμή φόρου τιμωρείται με ποινή φυλάκισης τουλάχιστον τριών (3) μηνών. Ειδικά, όποιος εκδίδει ή αποδέχεται εικονικά φορολογικά στοιχεία για ανύπαρκτη συναλλαγή στο σύνολό της ή για μέρος αυτής τιμωρείται α) με φυλάκιση τουλάχιστον ενός (1) έτους, εφόσον η συνολική αξία των εικονικών φορολογικών στοιχείων υπερβαίνει το ποσό των τριών χιλιάδων (3.000) ευρώ και β) με ποινή κάθειρξης μέχρι δέκα (10) ετών εφόσον το ως άνω ποσό υπερβαίνει τις εκατό πενήντα χιλιάδες (150.000) ευρώ....". Κατά δε την παρ. 4 του ίδιου άρθρου: "εικονικό είναι το στοιχείο που εκδίδεται για συναλλαγή ανύπαρκτη στο σύνολό της ή μέρος αυτής.... Τα φορολογικά στοιχεία στα οποία αναγράφεται αξία συναλλαγής κατώτερη της πραγματικής θεωρούνται πάντοτε για τους σκοπούς του παρόντος νόμου ως ανακριβή, ενώ τα φορολογικά στοιχεία στα οποία αναγράφεται αξία μεγαλύτερη της πραγματικής θεωρούνται ως εικονικά κατά το μέρος της μεγαλύτερης αυτής αξίας... ". Οι ανωτέρω διατάξεις τροποποιήθηκαν με το <ref href="/akn/gr/act/law/2015/4337/!main#art_8">άρθρο 8 του Ν.4337/2015</ref>, ήδη, δε ισχύει από 17-10-2015 ως <ref href="/akn/gr/act/law/2013/4174/!main#art_66__par_5">άρθρο 66 παρ. 5 του Ν.4174/2013</ref> (που εφαρμόστηκε ως επιεικέστερος νόμος στην προκείμενη ένδικη περίπτωση, κατ' <ref href="/akn/gr/act/presidentialDecree/1985/283/!main#art_2">άρθρο 2 ΠΚ</ref>) και έχει ως εξής: "5. Όποιος εκδίδει πλαστά ή εικονικά φορολογικά στοιχεία, καθώς και όποιος αποδέχεται εικονικά φορολογικά στοιχεία ή νοθεύει τέτοια στοιχεία, ανεξάρτητα από το αν διαφεύγει ή μη την πληρωμή φόρου, τιμωρείται με ποινή φυλάκισης τουλάχιστον τριών (3) μηνών, εκτός και αν τα φορολογικά στοιχεία χρησιμοποιήθηκαν για τη διάπραξη ή την υποστήριξη κάποιας από τις πράξεις των παραγράφων 1 έως 4, οπότε ο δράστης τιμωρείται μόνο για την τελευταία ως αυτουργός ή συμμέτοχος. Ειδικά, όποιος εκδίδει ή αποδέχεται εικονικά φορολογικά στοιχεία για ανύπαρκτη συναλλαγή στο σύνολό της ή για μέρος αυτής, τιμωρείται: α) με φυλάκιση τουλάχιστον ενός (1) έτους, εφόσον η συνολική αξία των εικονικών φορολογικών στοιχείων υπερβαίνει το ποσό των εβδομήντα πέντε χιλιάδων (75.000) ευρώ και β) με κάθειρξη έως δέκα (10) έτη, εφόσον το ως άνω ποσό υπερβαίνει τις διακόσιες χιλιάδες (200.000) ευρώ. Για την κάλυψη των παραπάνω ορίων δεν υπολογίζονται φορολογικά στοιχεία που χρησιμοποιήθηκαν για τη διάπραξη ή την υποστήριξη κάποιας από τις πράξεις των παραγράφων 1 έως 4, οπότε ο δράστης τιμωρείται μόνο για την τελευταία ως αυτουργός ή συμμέτοχος.... Εικονικό είναι το φορολογικό στοιχείο που εκδίδεται για συναλλαγή ανύπαρκτη στο σύνολό της ή για μέρος αυτής... Τα φορολογικά στοιχεία στα οποία αναγράφεται αξία συναλλαγής κατώτερη της πραγματικής θεωρούνται πάντοτε για τους σκοπούς του παρόντος νόμου ως ανακριβή, ενώ τα φορολογικά στοιχεία στα οποία αναγράφεται αξία μεγαλύτερη της πραγματικής θεωρούνται ως εικονικά κατά το μέρος της μεγαλύτερης αυτής αξίας....". Από τις διατάξεις αυτές προκύπτει ότι κρίσιμα στοιχεία για τη θεμελίωση του ανωτέρω εγκλήματος της φοροδιαφυγής, τα οποία πρέπει να προσδιορίζονται στην καταδικαστική απόφαση για να είναι αυτή ειδικά και εμπεριστατωμένα αιτιολογημένη είναι: α) αντικειμενικά μεν, η έκδοση από το δράστη ή η αποδοχή εικονικών φορολογικών στοιχείων, ως εικονικού θεωρουμένου από το νόμο, εκτός των άλλων, και του στοιχείου εκείνου που εκδίδεται για συναλλαγή ανύπαρκτη στο σύνολό της ή για μέρος αυτής, ενώ, όταν στο φορολογικό στοιχείο αναγράφεται αξία μεγαλύτερη της πραγματικής, θεωρείται ότι αυτό είναι εικονικό μόνο κατά το μέρος της μεγαλύτερης αυτής αξίας β) υποκειμενικά δε απαιτείται δόλος, ο οποίος περιλαμβάνει τη γνώση, έστω και με την έννοια της αμφιβολίας, της εικονικότητας των φορολογικών στοιχείων και την αποδοχή αυτών και περαιτέρω τη θέληση ή την αποδοχή του δράστη να προβεί στην έκδοση των εικονικών φορολογικών στοιχείων ή να αποδεχθεί εικονικά ολικά ή εν μέρει φορολογικά στοιχεία, χωρίς να απαιτείται σκοπός του τελευταίου για την απόκρυψη φορολογητέας ύλης (<ref href="/akn/gr/judgment/SCCC/2020/746/!main">ΑΠ 746/2020</ref>,<ref href="/akn/gr/judgment/SCCC/2020/653/!main"> ΑΠ 653/2020</ref>,<ref href="/akn/gr/judgment/SCCC/2019/159/!main"> ΑΠ 159/2019</ref>). Εξάλλου, από τις παραπάνω διατάξεις προκύπτει ότι από 17-10-2015 και εφεξής η πράξη της έκδοσης πλαστών ή εικονικών φορολογικών στοιχείων, καθώς και της αποδοχής εικονικών φορολογικών στοιχείων ή της νόθευσης τέτοιων στοιχείων, καθίσταται ανέγκλητη, στην περίπτωση που ο υπαίτιος χρησιμοποίησε τα εν λόγω φορολογικά στοιχεία για την τέλεση ή υποστήριξη άλλης πράξης φοροδιαφυγής του <ref href="/akn/gr/act/law/2013/4174/!main~art_66__par_1->art_66__par_4">άρθρου 66 παρ. 1 έως 4 του ν. 4174/2013</ref>, (δηλαδή αποφυγής πληρωμής φόρου εισοδήματος κλπ, φόρου προστιθέμενης αξίας κλπ και φόρου πλοίων), οπότε δεν είναι αυτοτελώς κολάσιμη, όπως συνέβαινε υπό την ισχύ της προϊσχύσασας δυσμενέστερης διάταξης του <ref href="/akn/gr/act/law/1997/2523/!main#art_19__par_2">άρθρου 19 παρ. 2 του ν. 2523/1997</ref>, αλλά απορροφάται από την άλλη εγκληματική φορολογική παράβαση, με την οποία, όταν συντρέξει η ως άνω περίπτωση, συρρέει φαινομενικώς και η οποία καλύπτει και την απαξία της πρώτης. Η ρύθμιση αυτή προϋποθέτει, ότι χρησιμοποιήθηκαν πράγματι τα ως άνω φορολογικά στοιχεία για τη διάπραξη ή την υποστήριξη κάποιας από τις πράξεις φοροδιαφυγής των <ref href="/akn/gr/act/law/2013/4174/!main~art_66__par_1->art_0__par_4">παραγράφων 1 έως 4 του άρθρου 66 του ν. 4174/2013</ref>, καθώς και ότι ο κατηγορούμενος έχει ήδη καταδικασθεί για τη διάπραξη ή την υποστήριξη κάποιας από τις πράξεις αυτές ή ότι έχει ασκηθεί και εκκρεμεί σε βάρος του ποινική δίωξη για τις εν λόγω πράξεις και δεν ισχύει στις περιπτώσεις που ο υπαίτιος χρησιμοποίησε μεν τα εικονικά φορολογικά στοιχεία για τη διάπραξη ή την υποστήριξη κάποιας από τις πράξεις των παραγράφων 1 έως 4, πλην όμως δεν έχει ασκηθεί σε βάρος του σχετική ποινική δίωξη (<ref href="/akn/gr/judgment/SCCC/2022/160/!main">ΑΠ 160/2022</ref>). Σε περίπτωση αθώωσης του κατηγορουμένου για την απορροφώσα πράξη ή σε περίπτωση κήρυξης ως προς αυτήν απαράδεκτης της ποινικής δίωξης, η απορροφώμενη πράξη ανακτά την αυτοτέλεια της και δεν κωλύεται το Δικαστήριο να κηρύξει ένοχο τον κατηγορούμενο για την απορροφηθείσα πράξη (<ref href="/akn/gr/judgment/SCCC/2010/205/!main">ΑΠ 205/2010</ref>). Με το <ref href="/akn/gr/act/law/2013/4174/!main#art_55_1">άρθρο 55Α του Ν. 4174/2013</ref> (<ref href="/akn/gr/act/law/2013/4174/!main">ΚΦΔ</ref>), όπως προστέθηκε με το <ref href="/akn/gr/act/law/2015/4337/!main#art_3__par_5">άρθρο 3 παρ. 5 του Ν.4337/2015</ref>, επαναλήφθηκε η διάταξη του <ref href="/akn/gr/act/law/1997/2523/!main#art_21__par_10">άρθρου 21 παρ. 10 του Ν.2523/1997</ref> και ορίστηκε ότι "η παραγραφή των εγκλημάτων του παρόντος νόμου αρχίζει από την τελεσιδικία της απόφασης επί της προσφυγής που ασκήθηκε ή σε περίπτωση μη άσκησης της προσφυγής από την οριστικοποίηση της φορολογικής εγγραφής λόγω παρόδου της προθεσμίας άσκησης προσφυγής", ενώ όμοιου περιεχόμενου διάταξη περιλήφθηκε και στην <ref href="/akn/gr/act/law/2013/4174/!main#art_68__par_2">παράγραφο 2 του άρθρου 68 του ΚΦΔ</ref>, στην οποία προβλεπόταν ότι "η παραγραφή των εγκλημάτων του παρόντος νόμου αρχίζει από την τελεσιδικία της απόφασης επί της προσφυγής που ασκήθηκε ή σε περίπτωση μη άσκησης προσφυγής από την οριστικοποίηση της φορολογικής εγγραφής λόγω παρόδου της προθεσμίας άσκησης προσφυγής". Με τις ως άνω διατάξεις του <ref href="/akn/gr/act/law/2013/4174/!main">Ν. 4174/2013</ref> καθοριζόταν διαφορετικός χρόνος τέλεσης της πράξης (που για το αδίκημα της έκδοσης πλαστών ή εικονικών φορολογικών στοιχείων είναι ο χρόνος σύνταξής τους από τον εκδότη τους, για το αδίκημα της αποδοχής πλαστών ή εικονικών φορολογικών στοιχείων είναι ο χρόνος που ο λήπτης τους τα παραλαμβάνει προκειμένου να τα καταχωρήσει στα λογιστικά του βιβλία, για το αδίκημα της μη υποβολής δήλωσης απόδοσης ΦΠΑ είναι η τελευταία ημέρα του επόμενου μήνα εντός του οποίου έπρεπε να γίνει η σχετική δήλωση για την περίοδο που αφορά και της μη υποβολής δήλωσης φορολογίας εισοδήματος είναι η τελευταία ημέρα της προθεσμίας που κάθε έτος ορίζεται προς τούτο) και διαφορετικός χρόνος έναρξης της παραγραφής του αξιόποινου των εγκλημάτων αυτών, η οποία άρχιζε από την οριστικοποίηση της φορολογικής εγγραφής (είτε με την τελεσίδικη απόρριψη της ασκηθείσας από τον φορολογούμενο προσφυγής είτε με την άπρακτη παρέλευση της προβλεπόμενης προθεσμίας για άσκηση προσφυγής). Με το <ref href="/akn/gr/act/law/2020/4745/!main#art_32__par_3">άρθρο 32 παρ. 3 του Ν.4745/2020</ref> αντικαταστάθηκε το <ref href="/akn/gr/act/law/2013/4174/!main#art_55_1">άρθρο 55Α του Ν.4174/2013</ref>, επομένως και η παρ. 3 αυτού, που ρύθμιζε την ειδική κατά τα ανωτέρω έναρξη της παραγραφής των αδικημάτων, και σε αυτό περιλήφθηκε μόνο μία παράγραφος, που ρυθμίζει τα σχετικά με την υποβολή μηνυτήριας αναφοράς μετά την οριστική πράξη διορθωτικού προσδιορισμού φόρου ή την πράξη επιβολής προστίμου. Επίσης, με το άρθρο 92 του ίδιου ως άνω <ref href="/akn/gr/act/law/2020/4745/!main">νόμου 4745/2020</ref> καταργήθηκε και η <ref href="/akn/gr/act/law/2013/4174/!main#art_68__par_2">παράγραφος 2 του άρθρου 68 του Ν. 4174/2013</ref>, που επίσης ρύθμιζε με τον ίδιο τρόπο την έναρξη της παραγραφής των αδικημάτων φοροδιαφυγής. Με τον τρόπο αυτό καταργήθηκε η ταυτόσημη κατ' εξαίρεση πρόβλεψη διαφοροποίησης του χρόνου τέλεσης της πράξης από αυτόν της έναρξης παραγραφής της, ώστε πλέον εφαρμογής τυγχάνει η υιοθετούμενη από τον Ποινικό Κώδικα ρύθμιση, που θέλει ο χρόνος τέλεσης της πράξης (ήτοι αυτός, κατά τον οποίο ο υπαίτιος ενήργησε ή όφειλε να ενεργήσει-<ref href="/akn/gr/act/presidentialDecree/1985/283/!main#art_17">άρθρο 17 ΠΚ</ref>) να ταυτίζεται με την έναρξη της παραγραφής του αξιόποινου. Τέλος, με το <ref href="/akn/gr/act/law/2020/4764/!main#art_163">άρθρο 163 του Ν. 4764/23-12-2020</ref> ορίζεται ότι "η παραγραφή των εγκλημάτων του παρόντος νόμου αρχίζει από το πέρας του χρονικού διαστήματος, εντός του οποίου η φορολογική διοίκηση μπορεί, σύμφωνα με το άρθρο 36, να προβεί σε έκδοση πράξης διοικητικού εκτιμώμενου ή διορθωτικού προσδιορισμού φόρου, εκτός και αν έχει ήδη εκδοθεί τέτοια πράξη, οπότε η παραγραφή των ως άνω εγκλημάτων αρχίζει από την έκδοση της πράξης αυτής", διαχωρίζοντας και πάλι το χρόνο τέλεσης του αδικήματος της φοροδιαφυγής από το χρόνο έναρξης της παραγραφής τους, τον οποίο εξαρτά από τις ενέργειες της φορολογικής αρχής. Περαιτέρω, στο <ref href="/akn/gr/act/law/2020/4745/!main">Ν.4745/2020</ref> περιλήφθηκαν και μεταβατικές διατάξεις και δη στο <ref href="/akn/gr/act/law/2020/4745/!main#art_96">εδ.α'του άρθρου 96 του Ν.4745/2020</ref> ορίζεται ότι "οι διατάξεις του άρθρου 32 καταλαμβάνουν τις πράξεις που τελούνται μετά την έναρξη ισχύος του παρόντος νόμου". Με τη μεταβατική αυτή διάταξη προβλέπεται ότι οι διατάξεις του άρθρου 32 δηλαδή η παρ.3 αυτού που αντικατέστησε το <ref href="/akn/gr/act/law/2013/4174/!main#art_55_1">άρθρο 55Α του Ν.4174/2013</ref> (καταργώντας τον κατ' εξαίρεση του κανόνα προσδιορισμό του χρόνου έναρξης της παραγραφής) και η παρ.3 αυτού που κατάργησε το <ref href="/akn/gr/act/law/2013/4174/!main#art_68__par_3">άρθρο 68 παρ.3 του Ν.4174/2013</ref> (για την αναστολή της παραγραφής) δεν εφαρμόζονται στις πράξεις που τελέστηκαν έως τις 5-11-2020, διατηρώντας έτσι σε ισχύ τις διατάξεις του <ref href="/akn/gr/act/law/2013/4174/!main#art_55_1">άρθρου 55Α του Ν.4174/2013</ref> για τα φορολογικά αδικήματα που τελέστηκαν πριν από τις 6-11-2020. Η επιλογή αυτή του νομοθέτη είναι συνέχεια της διαρκούς και διαχρονικής επιλογής να θεσπίζει για τα αδικήματα φοροδιαφυγής τη μετάθεση της έναρξης της παραγραφής σε χρόνο μεταγενέστερο του χρόνου τέλεσης της πράξης, αξιολογώντας τη συστημική αδυναμία που περιβάλλει τις συνθήκες λειτουργίας της φορολογικής διοίκησης, η ενέργεια της οποίας είναι απαραίτητη προ της εμπλοκής της δικαστικής αρχής. Γνωρίζει δηλαδή απολύτως ο νομοθέτης ότι τα οικονομικά εγκλήματα, ως εκ της φύσεως τους, απαιτούν ευρύτερη προκαταρκτική έρευνα και χαρακτηρίζονται από ιδιαίτερη περιπλοκότητα, ώστε καθίσταται μη ρεαλιστική η τελεσίδικη περάτωση τόσο της διοικητικής όσο και της ποινικής διαδικασίας πριν την (με βάση τους γενικούς κανόνες) παραγραφή του αξιόποινου των αδικημάτων). Τούτο γίνεται αποδεκτό και υλοποιείται με τις (ποινικές) διατάξεις τόσο του <ref href="/akn/gr/act/law/1997/2523/!main">Ν.2523/1997</ref> και του <ref href="/akn/gr/act/law/2013/4174/!main">Ν.4174/2013</ref> (που τοποθέτησαν την έναρξη της παραγραφής μετά την ολοκλήρωση της διοικητικής διαδικασίας), αλλά και αυτού του <ref href="/akn/gr/act/law/2020/4745/!main">Ν.4745/2020</ref> (που προς αντιμετώπιση αυτής της "αδυναμίας" καθιέρωσε την υποχρεωτική αναβολή της ποινικής δίωξης ή αναστολής της ποινικής διαδικασίας για όσο διάστημα διαρκεί η διοικητική διαδικασία) καθώς και του τελευταίου <ref href="/akn/gr/act/law/2020/4764/!main">νόμου 4764/2020</ref> (που επίσης προέβλεψε μετάθεση του χρόνου έναρξης της παραγραφής από την πάροδο χρονικού διαστήματος που ευλόγως απαιτείται υπό τις επικρατούσες συνθήκες για την έκδοση εκτελεστής διοικητικής πράξης). Έτσι η άποψη που θέλει οι μεταβατικές διατάξεις του <ref href="/akn/gr/act/law/2020/4745/!main">Ν.4745/2020</ref> (άρθρο 96 εδ.α') να τίθενται εκποδών, και για τα έως το χρόνο έναρξης του <ref href="/akn/gr/act/law/2020/4745/!main">Ν.4745/2020</ref> αδικήματα να εφαρμόζονται οι διατάξεις του τελευταίου για τον χρόνο έναρξης της παραγραφής, παραβλέπει την κατά τα άνω σταθερή νομοθετική αντιμετώπιση του ζητήματος χωρίς κανένα λογικό επιχείρημα. Εξάλλου, η θεσμοθέτηση της μεταβατικής αυτής διάταξης εξυπηρετεί και τον σκοπό για τον οποίο τροποποιήθηκε η νομοθεσία για τη φοροδιαφυγή (και τη λαθρεμπορία) με το <ref href="/akn/gr/act/law/2020/4745/!main">Ν.4745/2020</ref>, που ήταν ο εξορθολογισμός του φαινομένου των λεγόμενων "δυαδικών κυρώσεων", η επιβολή δηλαδή σε βάρος του ίδιου προσώπου και για την ίδια παράβαση κυρώσεων ποινικής φύσης σε παράλληλες ή διαδοχικές διαδικασίες τόσο από τα διοικητικά δικαστήρια ή τις φορολογικές αρχές όσο και από τα ποινικά δικαστήρια. Κατά συνέπεια τα φορολογικά αδικήματα που τελέστηκαν μέχρι τις 5 Νοεμβρίου 2020 υπάγονται στο σύνολο των διατάξεων του <ref href="/akn/gr/act/law/2013/4174/!main">Ν.4174/2013</ref>, όπως ίσχυε πριν από την τροποποίησή του με το <ref href="/akn/gr/act/law/2020/4745/!main">Ν.4745/2020</ref>, με τη διευκρίνιση ότι ειδικά για την παραγραφή εφαρμόζεται το <ref href="/akn/gr/act/law/2013/4174/!main#art_55_1__par_3">άρθρο 55 Α παρ.3 του Ν.4174/2013</ref> ακόμα και μετά την κατάργηση του <ref href="/akn/gr/act/law/2013/4174/!main#art_92__par_2">άρθρου 68 παρ.2 του Ν.4174/2013 με το άρθρο 92</ref> του <ref href="/akn/gr/act/law/2020/4745/!main">Ν.4745/2020</ref> (<ref href="/akn/gr/judgment/SCCC/2022/95/!main">ΑΠ 95/2022</ref>,<ref href="/akn/gr/judgment/SCCC/2021/594/!main"> ΑΠ 594/2021</ref>). Περαιτέρω, εσφαλμένη ερμηνεία υπάρχει, όταν το δικαστήριο αποδίδει στο νόμο διαφορετική έννοια από εκείνη που πραγματικά έχει, ενώ εσφαλμένη εφαρμογή, όταν το δικαστήριο, χωρίς να παρερμηνεύσει το νόμο, δεν υπήγαγε ορθά τα πραγματικά περιστατικά, που δέχθηκε ότι αποδείχθηκαν, στη διάταξη που εφαρμόσθηκε. Περίπτωση εσφαλμένης εφαρμογής ουσιαστικής ποινικής διάταξης, που ιδρύει τον ανωτέρω αναιρετικό λόγο από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Ε' του ΚΠοινΔ</ref>, συνιστά και η εκ πλαγίου παραβίαση της διάταξης αυτής, η οποία υπάρχει, όταν στο πόρισμα της απόφασης, που προκύπτει από την αλληλοσυμπλήρωση του σκεπτικού και του διατακτικού της και ανάγεται στα στοιχεία και στην ταυτότητα του εγκλήματος, έχουν εμφιλοχωρήσει ασάφειες, αντιφάσεις ή λογικά κενά, που καθιστούν ανέφικτο τον αναιρετικό έλεγχο σε σχέση με την ορθή εφαρμογή του νόμου, οπότε η απόφαση δεν έχει νόμιμη βάση. Με τη διάταξη του <ref href="/akn/gr/act/presidentialDecree/1986/258/!main#art_510__par_1">άρθρου 510 παρ. 1 στοιχ. Θ' του ΚΠοινΔ</ref>, θεσπίζεται ως λόγος αναίρεσης της απόφασης και η υπέρβαση εξουσίας, η οποία υπάρχει όταν το δικαστήριο άσκησε δικαιοδοσία που δεν του δίδει ο νόμος. Ακόμη, η υπέρβαση εξουσίας εμφανίζεται με τη θετική και την αρνητική μορφή. Θετική υπέρβαση εξουσίας υπάρχει, όταν το δικαστήριο της ουσίας αποφασίζει για ζήτημα, το οποίο δεν υπάγεται στη δικαιοδοσία του. Αρνητική υπέρβαση εξουσίας υπάρχει, όταν το δικαστήριο της ουσίας παραλείπει να αποφασίσει για ζήτημα, για το οποίο έχει υποχρέωση στα πλαίσια της δικαιοδοσίας του. Περαιτέρω, σύμφωνα με τη διάταξη <ref href="/akn/gr/act/presidentialDecree/1986/258/!main#art_470">άρθρου 470 εδ. α' του ΚΠοινΔ</ref>, επί ενδίκου μέσου που ασκήθηκε εναντίον καταδικαστικής απόφασης από εκείνον που καταδικάστηκε ή υπέρ αυτού, δεν επιτρέπεται να γίνει χειρότερη η θέση του, ούτε να ανακληθούν τα ευεργετήματα που δόθηκαν με την προσβαλλόμενη απόφαση.</p>
          </item>
          <item eId="motivation_list_1__item_4">
            <p>Στην προκείμενη περίπτωση, όπως προκύπτει από το σκεπτικό της προσβαλλόμενης ως άνω απόφασής του, με αριθμό 67/15-3-2022, το Τριμελές Εφετείο Κακουργημάτων Ευβοίας, μετά από συνεκτίμηση όλων των αποδεικτικών μέσων, τα οποία προσδιορίζονται κατ' είδος σ' αυτή (κατάθεση του μάρτυρα κατηγορίας, πρακτικά της πρωτοβάθμιας δίκης, έγγραφα των οποίων έγινε ανάγνωση), δέχθηκε ανελέγκτως, ότι αποδείχθηκαν τα εξής: "Ο κατηγορούμενος είναι αγρότης ειδικού καθεστώτος Φ.Π.Α., με έδρα το ..., αρμοδιότητας της Δ.Ο.Υ. Θηβών, δηλαδή επιτηδευματίας του άρθρου 2παρ.4 του Π.Δ 186/1992 [Κ.Σ.Β], με περιορισμένες φορολογικές υποχρεώσεις, ως μη υπόχρεος τήρησης βιβλίων και έκδοσης τιμολογίων πώλησης, για τις πωλήσεις αγροτικών προϊόντων, που πραγματοποιούσε, αλλά δικαιούμενος σύμφωνα με το άρθρο 12παρ.6 του Κ.Β.Σ, λήψης τιμολογίων αγοράς από τους εμπόρους - αγοραστές των προϊόντων του, ενώ ήταν υπόχρεος έκδοσης δελτίων αποστολής, που εκδίδονται στις περιπτώσεις που ρητά αναφέρονται στο άρθρο 11παρ.2 του ΚΒΣ. Εξάλλου, ως αγρότης ειδικού καθεστώτος ΦΠΑ, μπορούσε και ο ίδιος να εκδίδει τιμολόγια πώλησης - δελτία αποστολής, χωρίς αντίστοιχη υποχρέωση ένταξης στο κανονικό καθεστώς ΦΠΑ, μετά από απόφαση του προϊσταμένου της αρμόδιας Δ.Ο.Υ., που εκδίδεται σύμφωνα με τις διατάξεις του άρθρου 36παρ.2περ.ζ του ΚΒΣ. Επίσης, ο κατηγορούμενος, επειδή ήταν ενταγμένος στο Ειδικό Καθεστώς του <ref href="/akn/gr/act/law/2000/2859/!main#art_41">άρθρου 41 του Ν. 2859/2000</ref> [Κώδικας Φ.Π.Α], για την παράδοση των αγροτικών προϊόντων της παραγωγής του, εδικαιούτο να ζητήσει από το Ελληνικό Δημόσιο ως επιστροφή Φ.Π.Α, που επιβάρυνε τις αγορές αγαθών ή λήψεις υπηρεσιών, που πραγματοποιούσε για την άσκηση της εκμετάλλευσης του, χρηματικό ποσό ανερχόμενο [σύμφωνα με τον τότε ισχύοντα συντελεστή] σε ποσοστό 7% επί της αξίας των αγροτικών προϊόντων που παρέδιδε. Με την ως άνω ιδιότητά του, κατά τα χρονικά διαστήματα από 1-1-2006 έως 31-12-2006 και από 1-1-2007 έως 31-12- 2007 κατηγορείται ότι αποδέχθηκε εικονικά φορολογικά στοιχεία για συναλλαγές ανύπαρκτες στο σύνολό τους, τα οποία είχαν εκδοθεί από την εταιρεία με την επωνυμία "... Ε.Π.Ε." και τους εμπόρους Κ. Α. και Σ. Κ.. Συγκεκριμένα, του αποδόθηκε η κατηγορία: α) ότι κατά το χρονικό διάστημα από 1-1- 2006 έως 31-12-2006, αποδέχθηκε τα κατωτέρω αναγραφόμενα (στο διατακτικό) συνολικά 29 εικονικά τιμολόγια αγοράς, τα οποία είχαν εκδοθεί από την εταιρεία με την επωνυμία "... Ε.Π.Ε." και τους εμπόρους Κ. Α. και Σ. Κ., στα οποία περιγράφονται συναλλαγές, ήτοι αγορές αγροτικών προϊόντων παραγωγής του, οι οποίες (συναλλαγές) φέρονται ως ανύπαρκτες στο σύνολό τους, αφού οι συγκεκριμένες αγορές αγροτικών προϊόντων φέρονται κατά το κατηγορητήριο ότι δεν έλαβαν ποτέ χώρα, ούτε από τους αναγραφόμενους στα ανωτέρω τιμολόγια αγοράς εμπόρους ούτε από άλλους, με αποτέλεσμα να υφίσταται ζημία το Δημόσιο και β) ότι κατά το χρονικό διάστημα από 1-1-2007 έως 31-12-2007, αποδέχθηκε τα κατωτέρω αναγραφόμενα (στο διατακτικό) συνολικά 17 εικονικά τιμολόγια αγοράς, τα οποία είχαν εκδοθεί από τον έμπορο Σ. Κ., στα οποία περιγράφονται συναλλαγές, ήτοι αγορές αγροτικών προϊόντων παραγωγής του, οι οποίες (συναλλαγές) φέρονται ως ανύπαρκτες στο σύνολό τους, αφού οι συγκεκριμένες αγορές αγροτικών προϊόντων φέρονται κατά το κατηγορητήριο ότι δεν έλαβαν ποτέ χώρα, ούτε από τον αναγραφόμενο στα ανωτέρω τιμολόγια αγοράς έμπορο ούτε από άλλους, με αποτέλεσμα να υφίσταται ζημία το Δημόσιο. Ειδικότερα, ο κατηγορούμενος: α) για την χρήση του έτους 2006 φέρεται ότι αποδέχθηκε συνολικά 29 εικονικά τιμολόγια αγοράς αγροτικών προϊόντων παραγωγής του συνολικής αξίας 723.514 ευρώ, τα οποία συμπεριέλαβε στην υπ' αριθ. .../2007 αίτηση επιστροφής Φ.Π.Α, που υπέβαλε στην Δ.Ο.Υ. Θηβών το έτος 2007, προκειμένου να λάβει αχρεωστήτως επιστροφή Φ.Π.Α., ποσού 50.645,98 ευρώ και β) για την χρήση του έτους 2007 φέρεται ότι αποδέχθηκε συνολικά 17 εικονικά τιμολόγια αγοράς αγροτικών προϊόντων παραγωγής του συνολικής αξίας 331.180 ευρώ, τα οποία συμπεριέλαβε στην υπ' αριθ. .../2008 αίτηση επιστροφής Φ.Π.Α, που υπέβαλε στην Δ.Ο.Υ. Θηβών το έτος 2008, προκειμένου να λάβει αχρεωστήτως επιστροφή Φ.Π.Α., ποσού 23.182,60 ευρώ. Τα τιμολόγια δε αυτά, από τα οποία ο κατηγορούμενος φέρεται να έχει εισπράξει από την διάθεση της αγροτικής του παραγωγής, συνολικό χρηματικό ποσό 1.054.694 ευρώ, εμφαίνονται στον κατωτέρω παρατιθέμενο στο διατακτικό πίνακα που περιλαμβάνει κατά στήλες τον αύξοντα αριθμό καταχώρησης στον Πίνακα, τον αριθμό του τιμολογίου αγοράς, την ημερομηνία αυτού, την επωνυμία της Επιχείρησης ή του προσώπου που φέρεται να το εξέδωσε και την συνολική αξία εκάστου τιμολογίου. Κατόπιν ελέγχου που διενεργήθηκε στον κατηγορούμενο συντάχθηκε η από 26-3-2014 έκθεση ελέγχου των Ελεγκτών Γ. Α. και Γ. Γ. υπαλλήλων της Φορολογικής Αρχής, που θεωρήθηκε στις 27-3-2014, από την οποία αποδείχθηκε ότι με βάση τα ως άνω τιμολόγια, που ο κατηγορούμενος αποδέχθηκε και φέρονται ότι εκδόθηκαν από την εταιρεία με την επωνυμία "... Ε.Π.Ε." και τους εμπόρους Κ. Α. και Σ. Κ., τα οποία φέρονται ότι ήταν εικονικά, επρόκειτο να επιστραφεί στον κατηγορούμενο από τους αρμόδιους υπαλλήλους της Δ.Ο.Υ. Θηβών για την χρήση του έτους 2006 ΦΠΑ ύψους 50.645,98 ευρώ, το οποίο τελικώς επιστράφηκε με το υπ' αριθ. ./2007 ΑΦΕΚ και για την χρήση του έτους 2007 ΦΠΑ ύψους 23.182,60 ευρώ, το οποίο τελικώς επιστράφηκε με το υπ' αριθ. ./2008 ΑΦΕΚ. Δεν υποβλήθηκε μηνυτήρια αναφορά από την Δ.Ο.Υ. Θηβών ή το Σ.Δ.Ο.Ε. Π.Δ. Στερεός Ελλάδας για την πράξη της αχρεώστητης επιστροφής Φ.Π.Α.. Για τα ως άνω φερόμενα εικονικά φορολογικά στοιχεία που φέρεται ότι αποδέχθηκε ο κατηγορούμενος συντάχθηκε η υπ' αριθ. πρωτ. ...2014 μηνυτήρια αναφορά του Σ.Δ.Ο.Ε. Π.Δ. Στερεός Ελλάδας, που υποβλήθηκε στον Εισαγγελέα Πρωτοδικών Θήβας, μόνο για το αδίκημα του <ref href="/akn/gr/act/law/1997/2523/!main#art_19">άρθρου 19 του Ν. 2523/1997</ref> και ασκήθηκε ποινική δίωξη μόνο για το αδίκημα της αποδοχής εικονικών φορολογικών στοιχείων, για ανύπαρκτες συναλλαγές στο σύνολό τους, με συνολική αξία υπερβαίνουσα το ποσό των 200.000 ευρώ (<ref href="/akn/gr/act/law/1997/2523/!main~art_19__par_1β->art_19__par_β">άρθρο 19παρ.1β-β του Ν. 2523/1997</ref> - ήδη 66παρ.5εδ.β υποπερ. (β) του <ref href="/akn/gr/act/law/2013/4174/!main">Ν. 4174/2013</ref>). Από την ανωτέρω αναφερόμενη κατηγορία που αποδίδεται στον κατηγορούμενο σε συνδυασμό με όσα ανωτέρω αποδείχθηκαν προκύπτει ότι θα έπρεπε, κατ' ορθότερο νομικό χαρακτηρισμό, να αποδοθεί στον κατηγορούμενο η πράξη της αποδοχής εικονικών φορολογικών στοιχείων, στην απλή και όχι στην διακεκριμένη μορφή της και τούτο επειδή ο φερόμενος ως υπαίτιος - κατηγορούμενος χρησιμοποίησε τα εν λόγω φορολογικά στοιχεία για την τέλεση ή υποστήριξη άλλης φορολογικής εγκληματικής πράξης του <ref href="/akn/gr/act/law/2013/4174/!main~art_66__par_1->art_66__par_4">άρθρου 66 παρ. 1 έως 4 του ν. 4174/2013</ref> όπως ισχύει, ήτοι εν προκειμένω για την τέλεση του αδικήματος της αχρεώστητης επιστροφής Φ.Π.Α. (<ref href="/akn/gr/act/law/1997/2523/!main#art_18__par_1_2">άρθρο 18παρ.1β του Ν. 2523/1997</ref> - ήδη 66<ref href="/akn/gr/act/law/2013/4174/!main__par_1_2">παρ.1β του Ν. 4174/2013</ref>), με συνέπεια, σύμφωνα και με τα αναφερόμενα στην υπό στοιχείο Α νομική σκέψη της παρούσας, μη συνολογιζομένων των ένδικων εικονικών φορολογικών στοιχείων για την κάλυψη του ορίου των 200.000 ευρώ, ποσό που θέτει ο νομοθέτης ως προϋπόθεση εφαρμογής της διακεκριμένης - κακουργηματικής μορφής του αδικήματος της αποδοχής εικονικών φορολογικών στοιχείων, να μην συντρέχει περίπτωση εφαρμογής της διακεκριμένης - κακουργηματικής μορφής του <ref href="/akn/gr/act/law/2013/4174/!main#art_66__par_5">άρθρου 66παρ.5 του Ν. 4174/2013</ref>, αλλά της απλής μορφής του εν λόγω αδικήματος, που έχει πλημμεληματικό χαρακτήρα λόγω του είδους της απειλούμενης ποινής (ποινή φυλάκισης). Περαιτέρω, ενόψει του, κατ' ορθότερο νομικό χαρακτηρισμό, πλημμεληματικού χαρακτήρα του αδικήματος που φέρεται ότι διέπραξε ο κατηγορούμενος, θα πρέπει, κατ' εφαρμογή των άρθρων 111παρ.<ref href="/akn/gr/act/presidentialDecree/1985/283/!main#art_0__par_3">3</ref> και <ref href="/akn/gr/act/presidentialDecree/1985/283/!main#art_0__par_113">113</ref>παρ.<ref href="/akn/gr/act/presidentialDecree/1985/283/!main#art_0__par_2">2</ref> του <ref href="/akn/gr/act/presidentialDecree/1985/283/!main">ΠΚ</ref> και 368<ref href="/akn/gr/act/presidentialDecree/1986/258/!main">περ.β του Κ.Π.Δ.</ref>, να παύσει οριστικά η ασκηθείσα σε βάρος του κατηγορουμένου ποινική δίωξη, λόγω παραγραφής, καθόσον, σύμφωνα με την υπό στοιχείο Β νομική σκέψη της παρούσας, ο χρόνος τέλεσης του κατ' ορθότερο νομικό χαρακτηρισμό, πλημμελήματος, για το οποίο κατηγορείται ο κατηγορούμενος είναι ο χρόνος αποδοχής των εικονικών φορολογικών στοιχείων, ήτοι τα έτη 2006 και 2007, και συνεπώς έχει παρέλθει έως την αναφερόμενη στην αρχή της παρούσας δικάσιμο το προβλεπόμενο στα άρθρα 111παρ.<ref href="/akn/gr/act/presidentialDecree/1985/283/!main#art_0__par_3">3</ref> και <ref href="/akn/gr/act/presidentialDecree/1985/283/!main#art_0__par_113">113</ref> παρ.<ref href="/akn/gr/act/presidentialDecree/1985/283/!main#art_0__par_2">2</ref> του <ref href="/akn/gr/act/presidentialDecree/1985/283/!main">ΠΚ</ref> ανώτατο για την παραγραφή των πλημμελημάτων χρονικό διάστημα της οκταετίας. Κατόπιν όλων των ανωτέρω πρέπει κατά την άποψη της πλειοψηφίας να παύσει οριστικά η ποινική δίωξη σε βάρος του κατηγορουμένου, λόγω παραγραφής, σύμφωνα με τις ανωτέρω διατάξεις και την διάταξη του <ref href="/akn/gr/act/presidentialDecree/1986/258/!main#art_368">άρθρου 368περ.β ΚΠΔ</ref> και κατά τα οριζόμενα αναλυτικά στο διατακτικό της παρούσας".</p>
          </item>
          <item eId="motivation_list_1__item_5">
            <p>Στη συνέχεια το παραπάνω Δικαστήριο της ουσίας, έπαυσε, κατά πλειοψηφία, οριστικά την κατά του κατηγορουμένου ποινική δίωξη για την πράξη της της φοροδιαφυγής με την μορφή της αποδοχής εικονικών φορολογικών στοιχείων για ανύπαρκτες συναλλαγές η αξία των οποίων υπερβαίνει το ποσό των 200.000 ευρώ με το ακόλουθο διατακτικό : "Παύει Οριστικά (κατά πλειοψηφία) την ποινική Δίωξη σε βάρος του κατηγορουμένου λόγω παραγραφής, για την κατ' ορθότερο νομικό χαρακτηρισμό πράξη της έκδοσης και αποδοχής εικονικών φορολογικών στοιχείων για ανύπαρκτες συναλλαγές στο σύνολό τους, κατ' εξακολούθηση, στην απλή μορφή του εγκλήματος του <ref href="/akn/gr/act/law/2013/4174/!main#art_66__par_5">άρθρου 66παρ.5 εδάφιο α' του Ν. 4174/2013</ref>, ήτοι για το ότι:</p>
          </item>
          <item eId="motivation_list_1__item_6">
            <p>Α) Στο ..., κατά το χρονικό διάστημα από 1-1-2006 έως 31-12-2006, με περισσότερες πράξεις που συνιστούν εξακολούθηση του ιδίου εγκλήματος και με ενότητα δόλου, ο κατηγορούμενος αποδέχθηκε τα κατωτέρω αναγραφόμενα συνολικά 29 εικονικά τιμολόγια αγοράς, στα οποία περιγράφονται συναλλαγές, ήτοι αγορές αγροτικών προϊόντων παραγωγής του, ανύπαρκτες στο σύνολό τους, καθόσον δεν έλαβαν ποτέ χώρα, ούτε από τους αναγραφόμενους στα ανωτέρω τιμολόγια αγοράς εμπόρους ούτε από άλλους, με αποτέλεσμα να υφίσταται ζημία το Δημόσιο, τα οποία χρησιμοποίησε για την τέλεση ή υποστήριξη άλλης φορολογικής εγκληματικής πράξης του <ref href="/akn/gr/act/law/2013/4174/!main~art_66__par_1->art_66__par_4">άρθρου 66 παρ. 1 έως 4 του ν. 4174/2013</ref> όπως ισχύει, ήτοι εν προκειμένω για την τέλεση του αδικήματος της αχρεώστητης επιστροφής Φ.Π.Α. Ειδικότερα στον ανωτέρω τόπο και χρόνο κατά τις ειδικότερες ημεροχρονολογίες που φέρουν τα τιμολόγια, τα οποία αναλυτικώς παρατίθενται κατωτέρω, ο κατηγορούμενος υπό την ιδιότητά του αγρότη ειδικού καθεστώτος ΦΠΑ, με πρόθεση ενεργώντας, με περισσότερες και μερικότερες πράξεις του που συνιστούν εξακολούθηση του ίδιου εγκλήματος, αποδέχθηκε εικονικά φορολογικά στοιχεία, ως εικονικών νοούμενων των εκδοθέντων φορολογικών στοιχείων για ανύπαρκτες συναλλαγές, ήτοι ζήτησε και έλαβε συνολικά είκοσι εννέα (29) εικονικά τιμολόγια αγοράς αγροτικών προϊόντων - δελτία αποστολής, που αναφέρονται κατωτέρω ακολούθως: 1) A/A ΤΙΜ 51, Ημερομηνία 28-8-2006, Εκδότης ... Ε.Π.Ε., Αξία 25.170 ευρώ. 2) Α/Α ΤΙΜ 58, Ημερομηνία 8-9-2006, Εκδότης ... Ε.Π.Ε., Αξία 24.019 ευρώ. 3) Α/Α ΤΙΜ 61, Ημερομηνία 15-9- 2006, Εκδότης ... Ε.Π.Ε., Αξία 24.753 ευρώ. 4) Α/Α ΤΙΜ 67, Ημερομηνία 29-9-2006, Εκδότης ... Ε.Π.Ε., Αξία 25.710 ευρώ. 5) Α/Α ΤΙΜ 70, Ημερομηνία 15-10-2006, Εκδότης ... Ε.Π.Ε., Αξία 23.726 ευρώ. 6)Α/Α ΤΙΜ 74, Ημερομηνία 15-10-2006, Εκδότης ... Ε.Π.Ε., Αξία 26.200 ευρώ. 7) Α/Α ΤΙΜ 81, Ημερομηνία 27-10- 2006, Εκδότης ... Ε.Π.Ε., Αξία 23.950 ευρώ. 8) Α/Α ΤΙΜ 82, Ημερομηνία 29-10-2006, Εκδότης . Ε.Π.Ε., Αξία 22.860 ευρώ. 9) Α/Α ΤΙΜ 88, Ημερομηνία 11-11-2006, Εκδότης ... Ε.Π.Ε., Αξία 29.022 ευρώ. 10) Α/Α ΤΙΜ 95, Ημερομηνία 25-11-2006, Εκδότης ... Ε.Π.Ε., Αξία 26.800 ευρώ. 11) Α/Α ΤΙΜ 99, Ημερομηνία 2-12- 2006, Εκδότης ... Ε.Π.Ε., Αξία 28.100 ευρώ. 12) Α/Α ΤΙΜ 101, Ημερομηνία 4-12-2006, Εκδότης . Ε.Π.Ε., Αξία 23.525 ευρώ. 13) Α/Α ΤΙΜ 103, Ημερομηνία 4-12-2006, Εκδότης ... Ε.Π.Ε., Αξία 26.930 ευρώ. 14) Α/Α ΤΙΜ 105, Ημερομηνία 5-12-2006 Εκδότης ... Ε.Π.Ε., Αξία 32.014 ευρώ. 15) Α/Α ΤΙΜ 107, Ημερομηνία 6-12- 2006, Εκδότης ... Ε.Π.Ε., Αξία 32.454 ευρώ. 16) Α/Α ΤΙΜ 109, Ημερομηνία 8-12-2006, Εκδότης . Ε.Π.Ε., Αξία 27.960 ευρώ. 17) Α/Α ΤΙΜ 111, Ημερομηνία 9-12-2006, Εκδότης ... Ε.Π.Ε., Αξία 26.608 ευρώ. 18) Α/Α ΤΙΜ 113, Ημερομηνία 10-12-2006, Εκδότης ... Ε.Π.Ε., Αξία 28.888 ευρώ. 19) Α/Α ΤΙΜ 11, Ημερομηνία 27-8- 2006, Εκδότης Α. Κ., Αξία 23.412 ευρώ. 20) Α/Α ΤΙΜ 17, Ημερομηνία 14-9-2006, Εκδότης Α. Κ., Αξία 22.230 ευρώ. 21) Α/Α ΤΙΜ 23, Ημερομηνία 29-9-2006, Εκδότης Α. Κ., Αξία 23.900 ευρώ. 22) Α/Α ΤΙΜ 33, Ημερομηνία 22-10-2006, Εκδότης Α. Κ., Αξία 24.165 ευρώ. 23) Α/Α ΤΙΜ 40, Ημερομηνία 12-11-2006, Εκδότης Α. Κ., Αξία 22.989 ευρώ. 24) Α/Α ΤΙΜ 44, Ημερομηνία 20-11-2006, Εκδότης Α. Κ., Αξία 24.530 ευρώ. 25) Α/Α ΤΙΜ 23, Ημερομηνία 22-8-2006, Εκδότης Κ. Σ., Αξία 8.995 ευρώ. 26) Α/Α ΤΙΜ 32, Ημερομηνία 13-9-2006, Εκδότης Κ. Σ., Αξία 18.443 ευρώ. 27) Α/Α ΤΙΜ 39, Ημερομηνία 30-9-2006, Εκδότης Κ. Σ., Αξία 23.481 ευρώ. 28) Α/Α ΤΙΜ 41, Ημερομηνία 5-10-2006, Εκδότης Κ. Σ., Αξία 31.100 ευρώ. 29) Α/Α ΤΙΜ 47, Ημερομηνία 20-10-2006, Εκδότης Κ. Σ., Αξία 21.580 ευρώ. Τα ανωτέρω τιμολόγια που αποδέχθηκε, η συνολική αξία των οποίων ανέρχεται σε 723.514 ευρώ, φέρονται εκδοθέντα από την εταιρεία με την επωνυμία "... Ε.Π.Ε." και τους εμπόρους Κ. Α. και Σ. Κ.. Άπαντα δε τα προαναφερθέντα τιμολόγια είναι εικονικά διότι εκδόθηκαν για ανύπαρκτες συναλλαγές στο σύνολό τους. Τα υπέβαλε δε ο κατηγορούμενος ως συνημμένα δικαιολογητικά στην Δ.Ο.Υ. Θηβών προς αποκόμιση παράνομου περιουσιακού οφέλους και συγκεκριμένα επιστροφής Φ.Π.Α. ποσού 50.645,98 ευρώ. Η δε από 26-3-2014 σχετική έκθεση ελέγχου του Σ.Δ.Ο.Ε. Π.Δ. Στερεός Ελλάδος, των Ελεγκτών Γ. Α. και Γ. Γ., θεωρήθηκε στις 27-3- 2014 από την Προϊσταμένη της ανωτέρω Υπηρεσίας.</p>
          </item>
          <item eId="motivation_list_1__item_7">
            <p>Β) Στο ..., κατά το χρονικό διάστημα από 1-1-2007 έως 31-12-2007, με περισσότερες πράξεις που συνιστούν εξακολούθηση του ιδίου εγκλήματος και με ενότητα δόλου, ο κατηγορούμενος αποδέχθηκε τα κατωτέρω αναγραφόμενα συνολικά 17 εικονικά τιμολόγια αγοράς, στα οποία περιγράφονται συναλλαγές, ήτοι αγορές αγροτικών προϊόντων παραγωγής του, ανύπαρκτες στο σύνολό τους, καθόσον δεν έλαβαν ποτέ χώρα, ούτε από τον αναγραφόμενο στα ανωτέρω τιμολόγια αγοράς έμπορο ούτε από άλλους, με αποτέλεσμα να υφίσταται ζημία το Δημόσιο, τα οποία χρησιμοποίησε για την τέλεση ή υποστήριξη άλλης φορολογικής εγκληματικής πράξης του <ref href="/akn/gr/act/law/2013/4174/!main~art_66__par_1->art_66__par_4">άρθρου 66 παρ. 1 έως 4 του ν. 4174/2013</ref> όπως ισχύει, ήτοι εν προκειμένω για την τέλεση του αδικήματος της αχρεώστητης επιστροφής Φ.Π.Α. Ειδικότερα στον ανωτέρω τόπο και χρόνο κατά τις ειδικότερες ημεροχρονολογίες που φέρουν τα τιμολόγια, τα οποία αναλυτικώς παρατίθενται κατωτέρω, ο κατηγορούμενος υπό την ιδιότητά του αγρότη ειδικού καθεστώτος ΦΠΑ, με πρόθεση ενεργώντας, με περισσότερες και μερικότερες πράξεις του που συνιστούν εξακολούθηση του ίδιου εγκλήματος, αποδέχθηκε εικονικά φορολογικά στοιχεία, ως εικονικών νοούμενων των εκδοθέντων φορολογικών στοιχείων για ανύπαρκτες συναλλαγές, ήτοι ζήτησε και έλαβε συνολικά δέκα επτά (17) εικονικά τιμολόγια αγοράς αγροτικών προϊόντων - δελτία αποστολής, που αναφέρονται κατωτέρω ακολούθως:</p>
          </item>
          <item eId="motivation_list_1__item_8">
            <p>1) Α/Α ΤΙΜ 4, Ημερομηνία 3-9-2007, Εκδότης Σ. Κ., Αξία 15.840 ευρώ. 2) Α/Α ΤΙΜ 6, Ημερομηνία 7-9-2007, Εκδότης Σ. Κ., Αξία 18.012 ευρώ. 3) Α/Α ΤΙΜ 9, Ημερομηνία 13-9-2007, Εκδότης Σ. Κ., Αξία 15.600 ευρώ. 4) Α/Α ΤΙΜ 10, Ημερομηνία 15-9-2007, Εκδότης Σ. Κ.,</p>
          </item>
          <item eId="motivation_list_1__item_9">
            <p>Αξία 22.230 ευρώ. 5) Α/Α ΤΙΜ 12, Ημερομηνία 19-9-2007, Εκδότης Σ. Κ., Αξία 19.618 ευρώ. 6) Α/Α ΤΙΜ 14, Ημερομηνία 23-9-2007, Εκδότης Σ. Κ., Αξία 20.188 ευρώ. 7) Α/Α ΤΙΜ 15, Ημερομηνία 25-9-2007, Εκδότης Σ. Κ., Αξία 17.610 ευρώ. 8) Α/Α ΤΙΜ 19, Ημερομηνία 3-10-2007, Εκδότης Σ. Κ., Αξία 19.110 ευρώ. 9) Α/Α ΤΙΜ 22, Ημερομηνία 9-10-2007, Εκδότης Σ. Κ., Αξία 19.590 ευρώ. 10) Α/Α ΤΙΜ 26, Ημερομηνία 17-10-2007, Εκδότης Σ. Κ., Αξία 17.610 ευρώ. 11) Α/Α ΤΙΜ 33, Ημερομηνία 30-10-2007, Εκδότης Σ. Κ., Αξία 20.646 ευρώ. 12) Α/Α ΤΙΜ 34, Ημερομηνία 2-11-2007, Εκδότης Σ. Κ., Αξία 20.626 ευρώ. 13) Α/Α ΤΙΜ 36, Ημερομηνία 6-11-2007, Εκδότης Σ. Κ., Αξία 20.248 ευρώ. 14) Α/Α ΤΙΜ 39, Ημερομηνία 11-11-2007, Εκδότης Σ. Κ., Αξία 21.704 ευρώ. 15) A/A TIΜ 42, Ημερομηνία 14-11-2007, Εκδότης Σ. Κ., Αξία 23.014 ευρώ. 16) Α/Α ΤΙΜ 45, Ημερομηνία 17-11-2007, Εκδότης Σ. Κ., Αξία 18.976 ευρώ. 17) Α/Α ΤΙΜ 49, Ημερομηνία 19-11-2007, Εκδότης Σ. Κ., Αξία 20.558 ευρώ. Τα ανωτέρω τιμολόγια που αποδέχθηκε, η συνολική αξία των οποίων ανέρχεται σε 331.180 ευρώ, φέρονται εκδοθέντα από τον έμπορο Σ. Κ.. Άπαντα δε τα προαναφερθέντα τιμολόγια είναι εικονικά διότι εκδόθηκαν για ανύπαρκτες συναλλαγές στο σύνολό τους. Τα υπέβαλε δε ο κατηγορούμενος ως συνημμένα δικαιολογητικά στην Δ.Ο.Υ. Θηβών προς αποκόμιση παράνομου περιουσιακού οφέλους και συγκεκριμένα επιστροφής Φ.Π.Α. ποσού ευρώ. Η δε από 26-3-2014 σχετική έκθεση ελέγχου του Σ.Δ.Ο.Ε. Π.Δ. Στερεός Ελλάδος, των Ελεγκτών Γ. Α. και Γ. Γ., θεωρήθηκε στις 27-3-2014 από την Προϊσταμένη της ανωτέρω Υπηρεσίας".</p>
          </item>
          <item eId="motivation_list_1__item_10">
            <p>Με τις παραπάνω παραδοχές η προσβαλλόμενη απόφαση εσφαλμένα εφάρμοσε και ερμήνευσε τις διατάξεις του άρθρου <ref href="/akn/gr/act/law/2013/4174/!main#art_66">66</ref> παρ. <ref href="/akn/gr/act/law/2013/4174/!main#art_66__par_2">2</ref> και <ref href="/akn/gr/act/law/2013/4174/!main#art_66__par_5">5</ref> του <ref href="/akn/gr/act/law/2013/4174/!main">ν. 4174/2013</ref> και του <ref href="/akn/gr/act/law/2013/4174/!main#art_55_1__par_3">άρθρου 55 Α παρ. 3 του Ν.4174/2013</ref>. Ειδικότερα το Δικαστήριο της ουσίας δέχθηκε ότι η πράξη της φοροδιαφυγής με την αποδοχή των 46 εικονικών τιμολογίων αξίας 1.054.694 ευρώ, του <ref href="/akn/gr/act/law/2013/4174/!main#art_66__par_5">άρθρου 66 παρ. 5 του Ν.4174/2013</ref>, έχει απορροφηθεί από την πράξη της αχρεώστητης επιστροφής ΦΠΑ με εξαπάτηση της φορολογικής αρχής, υπερβαίνουσας το ποσό των 3.000 ευρώ ετησίως, με την αιτιολογία ότι τα παραπάνω τιμολόγια χρησιμοποιήθηκαν και για την πράξη αυτή (αχρεώστητης επιστροφής ΦΠΑ). Περαιτέρω, υφίσταται από το ίδιο Δικαστήριο η παραδοχή ότι για την πράξη της αχρεώστητης επιστροφής ΦΠΑ δεν ασκήθηκε κατά του κατηγορουμένου ποινική δίωξη. Στη συνέχεια το Δικαστήριο έκρινε ότι μετά την απορρόφηση αυτή "μη συνυπολογιζομένων των ένδικων εικονικών φορολογικών στοιχείων για την κάλυψη του ορίου των 200.000 ευρώ, ποσό που θέτει ο νομοθέτης ως προϋπόθεση εφαρμογής της διακεκριμένης - κακουργηματικής μορφής του αδικήματος της αποδοχής εικονικών φορολογικών στοιχείων, να μην συντρέχει περίπτωση εφαρμογής της διακεκριμένης - κακουργηματικής μορφής του <ref href="/akn/gr/act/law/2013/4174/!main#art_66__par_5">άρθρου 66 παρ.5 του Ν. 4174/2013</ref>, αλλά της απλής μορφής του εν λόγω αδικήματος, που έχει πλημμεληματικό χαρακτήρα" και έπαυσε την κατά του κατηγορουμένου ποινική δίωξη, λόγω συμπλήρωσης της παραγραφής των οκτώ ετών από το έτος 2007 οπότε πραγματοποιήθηκε η χρήση και αποδοχή των φορολογικών στοιχείων. Ωστόσο, οι παραπάνω παραδοχές συνιστούν εσφαλμένη ερμηνεία και εφαρμογή Α) της διάταξη του <ref href="/akn/gr/act/law/2013/4174/!main#art_66__par_5">άρθρου 66 παρ. 5 του Ν.4174/2013</ref>, διότι μετά την παραδοχή ότι σε βάρος του κατηγορουμένου δεν ασκήθηκε ποινική δίωξη για την πράξη της αχρεώστητης επιστροφής ΦΠΑ με εξαπάτηση της φορολογικής αρχής, δεν επήλθε απορρόφηση της πράξης της φοροδιαφυγής με την αποδοχή των 46 εικονικών τιμολογίων αξίας 1.054.694 ευρώ, δεδομένου ότι όπως προαναφέρθηκε προϋπόθεση της απορρόφησης είναι ότι ο κατηγορούμενος έχει ήδη καταδικασθεί για τη διάπραξη ή την υποστήριξη κάποιας από τις πράξεις των <ref href="/akn/gr/act/law/2013/4174/!main~art_66__par_1->art_0__par_4">παραγράφων 1 έως 4 του άρθρου 66 του Ν. 4174/2013</ref> ή ότι έχει ασκηθεί και εκκρεμεί σε βάρος του ποινική δίωξη για τις εν λόγω πράξεις και δεν ισχύει στις περιπτώσεις που ο υπαίτιος χρησιμοποίησε μεν τα εικονικά φορολογικά στοιχεία για τη διάπραξη ή την υποστήριξη κάποιας από τις πράξεις των παραγράφων 1 έως 4, πλην όμως δεν έχει ασκηθεί σε βάρος του σχετική ποινική δίωξη, όπως στην ένδικη περίπτωση, και Β) της διάταξης του <ref href="/akn/gr/act/law/2013/4174/!main#art_55_1__par_3">άρθρου 55 Α παρ. 3 του Ν.4174/2013</ref>, διότι η παραγραφή της ένδικης πράξης αρχίζει από τις στις 27-3-2014, ημερομηνία θεώρησης του φορολογικού ελέγχου, δεδομένου ότι τα φορολογικά αδικήματα που τελέστηκαν μέχρι τις 5 Νοεμβρίου 2020 υπάγονται στο σύνολο των διατάξεων του <ref href="/akn/gr/act/law/2013/4174/!main">Ν.4174/2013</ref>, όπως ίσχυε πριν από την τροποποίησή του με το <ref href="/akn/gr/act/law/2020/4745/!main">Ν.4745/2020</ref>. Κατά συνέπεια ο από το άρθρο 510 παρ. 1 στοιχ. Ε' πρώτος και δεύτερος λόγοι της κρινόμενης αναίρεσης, με την οποίο αποδίδεται στην προσβαλλόμενη απόφαση η πλημμέλεια της εσφαλμένης ερμηνείας και εφαρμογής της διάταξης του <ref href="/akn/gr/act/law/2013/4174/!main#art_66__par_5">άρθρου 66 παρ. 5 του Ν.4174/2013</ref> ως προς την μετατροπή της ένδικης πράξης από κακούργημα σε πλημμέλημα και της διάταξης του <ref href="/akn/gr/act/law/2013/4174/!main#art_55_1__par_3">άρθρου 55 Α παρ. 3 του Ν.4174/2013</ref> ως προς το χρόνο παραγραφής των φορολογικών αδικημάτων που τελέστηκαν έως τις 5-11-2020, είναι βάσιμοι. Κατ' ακολουθίαν αυτών, πρέπει, κατά παραδοχή της υπό κρίση αίτησης αναίρεσης, να αναιρεθεί στο σύνολο της η αναιρεσιβαλλόμενη με αριθμό 67/2022 απόφαση και να παραπεμφθεί η υπόθεση για νέα συζήτηση στο ίδιο δικαστήριο, συγκροτούμενο από άλλους δικαστές, εκτός από εκείνους που δίκασαν προηγουμένως, δεδομένου ότι η συγκρότησή του από άλλους δικαστές είναι εφικτή (<ref href="/akn/gr/act/presidentialDecree/1986/258/!main#art_519">άρθρο 519 ΚΠοινΔ</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την απόφαση 67/15-3-2022 του Τριμελούς Εφετείου Κακουργημάτων Ευβοίας.</p>
        <p><outcome>Παραπέμπει</outcome> την υπόθεση για νέα συζήτηση στο ίδιο Δικαστήριο, που την εξέδωσε, συγκροτούμενο από άλλους Δικαστές, εκτός από εκείνους, οι οποίοι είχαν δικάσει προηγουμένως.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2023-11-21">21 Νοεμβρίου 2023</date>. Και</p>
      <p>Δημοσιεύθηκε στην Αθήνα, σε δημόσια</p>
      <p> συνεδρίαση στο ακροατήριό του, στις 5 Δεκεμβρίου 2023.</p>
      <p>Η ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
