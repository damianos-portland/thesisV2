<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2023/1611/!main"/>
          <FRBRuri value="/akn/gr/judgment/SCCC/2023/1611/"/>
          <FRBRdate name="courtConferenceDate" date="2023-05-12"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2023/1611/ell@/!main"/>
          <FRBRuri value="/akn/gr/judgment/SCCC/2023/1611/ell@"/>
          <FRBRdate name="courtConferenceDate" date="2023-05-12"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2023/1611/ell@/!main.xml"/>
          <FRBRuri value="/akn/gr/judgment/SCCC/2023/1611/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2023-05-12" by="#SCCC" refersTo="#courtConferenceDate"/>
        <step date="2023-03-17" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2023/1611/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1611/2023</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ε' Ποινικό Τμήμα</p>
      <p>Συγκροτήθηκε από τους Δικαστές: Μαρία Λεπενιώτη, Προεδρεύουσα Αρεοπαγίτη (σύμφωνα με την υπ' αριθ. 53/2023 πράξη της Προέδρου του Αρείου Πάγου), Σοφία Οικονόμου, Κωστούλα Πρίγγουρη - Εισηγήτρια, Παρασκευή Τσούμαρη και Σταυρούλα Κουσουλού, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2023-03-17">17 Μαρτίου 2023</date>, με την παρουσία του Αντεισαγγελέως του Αρείου Πάγου Γεώργιου Οικονόμου (γιατί κωλύεται ο Εισαγγελέας) και του Γραμματέως Γεράσιμου Βάλσαμου, για να δικάσει την αίτηση του Εισαγγελέα του Αρείου Πάγου, περί αναιρέσεως της απόφασης ΒΤ1871/2022 του Τριμελούς Πλημμελειοδικείου .... Με κατηγορούμενους τους: 1.Σ. Ζ. του Δ., κάτοικο ... Αττικής, 2. Ε. Α. του Ι., κάτοικο ... Αττικής και 3. Ν. Α. του Σ., κάτοικο ... Αττικής, οι οποίοι εκπροσωπήθηκαν από τον πληρεξούσιο δικηγόρο τους Αριστομένη Τζανετή. Με υποστηρίζοντες την κατηγορία: 1.Το σωματείο με την επωνυμία "..." (...), το οποίο εκπροσωπείται νόμιμα και το οποίο εκπροσωπήθηκε στο ακροατήριο από τον πληρεξούσιο δικηγόρο του Γεώργιο Χλούπη και 2. Δ. Κ. του Θ., κάτοικο ... Αττικής, ο οποίος παραστάθηκε με τον πληρεξούσιο δικηγόρο του Γεώργιο Χλούπη. Το Τριμελές Πλημμελειοδικείο ..., με την ως άνω απόφασή του διέταξε όσα λεπτομερώς αναφέρονται σ' αυτή, και ο αναιρεσείων Εισαγγελέας του Αρείου Πάγου ζητά τώρα την αναίρεση αυτής, για τους λόγους που αναφέρονται στην από 17.8.2023 αίτησή του, η οποία ασκήθηκε ενώπιον της Γραμματέως του Ποινικού Τμήματος του Αρείου Πάγου Σουλτάνας Κουφιάδου και έλαβε αριθμό 39/2022 και καταχωρίστηκε στο οικείο πινάκιο με τον αριθμό 812/2022.</p>
    </header>
    <judgmentBody>
      <motivation>
        <p>Αφού άκουσε Τoν Αντεισαγγελέα, που πρότεινε να γίνει δεκτή η έκθεση αναίρεσης και τους πληρεξούσιους δικηγόρους των διαδίκων που ζήτησαν όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Από τη διάταξη του <ref href="/akn/gr/act/presidentialDecree/1986/258/!main#art_505__par_2">άρθρου 505 παρ. 2 εδ. α' του ΚΠΔ</ref> προκύπτει ότι ο Εισαγγελέας του Αρείου Πάγου μπορεί να ζητήσει την αναίρεση οποιασδήποτε απόφασης μέσα στην προθεσμία που ορίζεται από το άρθρο 507 και για όλους τους λόγους που αναφέρονται στη διάταξη του άρθρου 510 παρ.1 του ίδιου Κώδικα, μεταξύ των οποίων περιλαμβάνονται και αυτοί της έλλειψης της απαιτούμενης από τις διατάξεις των άρθρων <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> <ref href="/akn/gr/act/presidentialDecree/1986/258/!main">ΚΠΔ</ref> ειδικής και εμπεριστατωμένης αιτιολογίας και της υπέρβασης εξουσίας (άρθρο <ref href="/akn/gr/act/presidentialDecree/1986/258/!main#art_510">510</ref> παρ. <ref href="/akn/gr/act/presidentialDecree/1986/258/!main#art_510__par_1_4">1 Δ'</ref> και <ref href="/akn/gr/act/presidentialDecree/1986/258/!main#art_510__par_9">Θ'</ref> <ref href="/akn/gr/act/presidentialDecree/1986/258/!main">ΚΠοινΔ</ref>.</p>
          </item>
          <item eId="motivation_list_1__item_2">
            <p>Η κρινόμενη από 17.8.2022 αίτηση του Εισαγγελέα του Αρείου Πάγου για αναίρεση της υπ' αριθ. ΒΤ 1871/2022 απόφασης του Τριμελούς Πλημμελειοδικείου ... έχει ασκηθεί νομότυπα και εμπρόθεσμα (άρθρα <ref href="/akn/gr/act/presidentialDecree/1986/258/!main#art_5__par_2">505 παρ.2</ref> και <ref href="/akn/gr/act/presidentialDecree/1986/258/!main#art_507">507</ref> <ref href="/akn/gr/act/presidentialDecree/1986/258/!main">ΚΠοινΔ</ref>) είναι παραδεκτή και πρέπει να ερευνηθεί περαιτέρω κατ' ουσία.</p>
          </item>
          <item eId="motivation_list_1__item_3">
            <p>Κατά τη διάταξη του άρθρου <ref href="/akn/gr/act/presidentialDecree/1985/283/!main#art_375">375</ref> παρ.<ref href="/akn/gr/act/presidentialDecree/1985/283/!main#art_375__par_1_1">1α</ref> και <ref href="/akn/gr/act/presidentialDecree/1985/283/!main#art_375__par_2">2</ref> <ref href="/akn/gr/act/presidentialDecree/1985/283/!main">ΠΚ</ref>, όπως η παράγραφος 1α ίσχυε πριν από την τροποποίησή της με το <ref href="/akn/gr/act/law/2021/4855/!main#art_87">άρθρο 87 του ν. 4855/12.11.2021</ref> "Όποιος ιδιοποιείται παράνομα ξένο (ολικά ή εν μέρει) κινητό πράγμα που περιήλθε στην κατοχή του με οποιονδήποτε τρόπο τιμωρείται με φυλάκιση ή χρηματική ποινή... Αν πρόκειται για αντικείμενο που το έχουν εμπιστευθεί στον υπαίτιο λόγω ανάγκης ή λόγω της ιδιότητάς του ως εντολοδόχου, επιτρόπου, ή κηδεμόνα του παθόντος ή ως μεσεγγυούχου ή διαχειριστή ξένης περιουσίας, ο υπαίτιος τιμωρείται με φυλάκιση τουλάχιστον ενός έτους και χρηματική ποινή". Από τη διάταξη αυτή προκύπτει ότι για τη στοιχειοθέτηση του εγκλήματος της υπεξαίρεσης απαιτούνται οι εξής προϋποθέσεις: 1) Το υλικό αντικείμενο του εγκλήματος που είναι κινητό πράγμα να είναι ολικά ή εν μέρει ξένο, με την έννοια ότι η κυριότητα αυτού ανήκει, κατά το αστικό δίκαιο, σε άλλον, και όχι στον δράστη 2) Η κατοχή του κινητού πράγματος να έχει περιέλθει στο δράστη με οποιονδήποτε τρόπο κατά το χρόνο τέλεσης της πράξης, 3) Παράνομη ιδιοποίηση του πράγματος από το δράστη, δηλαδή πράξη (ενέργεια ή παράλειψη) με την οποία αυτός εκδηλώνει την πρόθεσή του να ενσωματώσει το ξένο πράγμα στην ιδιοκτησία του, χωρίς τη συναίνεση του ιδιοκτήτη ή χωρίς σχετικό δικαίωμα από το νόμο ή από δικαιοπραξία, που να παρέχει στον δράστη δικαιολογητική αιτία ιδιοποίησης, 4) Συνδρομή μίας από τις περιοριστικά αναφερόμενες στην <ref href="/akn/gr/act/presidentialDecree/1985/283/!main#art_375__par_2">παρ.2 του άρθρου 375 ΠΚ</ref> περιπτώσεις, στις οποίες περιλαμβάνεται και η περίπτωση που ο ιδιοκτήτης έχει εμπιστευθεί το κινητό πράγμα στο δράστη λόγω της ιδιότητάς του ως εντολοδόχου ή ως διαχειριστή ξένης περιουσίας. Ως εμπίστευση νοείται η παράδοση ή άφεση της κατοχής του πράγματος σε πρόσωπο που έχει τις προαναφερόμενες ιδιότητες, οι οποίες παρέχουν στον ιδιοκτήτη την προσδοκία ότι η κατοχή θα ασκηθεί για λογαριασμό του και ότι το πράγμα θα αποδοθεί σ' αυτόν. Ο εντολοδόχος νοείται κατά τις διατάξεις των άρθρων 713 επ. <ref href="/akn/gr/act/compulsoryLaw/1941/2783/!main">ΑΚ</ref>, δηλαδή πρέπει μεταξύ αυτού και του παθόντος να υπάρχει σύμβαση εντολής. Ενώ ως διαχειριστής ξένης περιουσίας νοείται εκείνος που ενεργεί (όχι απλώς υλικές αλλά) νομικές διαχειριστικές πράξεις με εξουσία αντιπροσώπευσης του παθόντος, την οποία αντλεί από το νόμο ή από σύμβαση. Επιπλέον απαιτείται το πράγμα να περιήλθε στην κατοχή του λόγω της ιδιότητάς του ως διαχειριστή ξένης περιουσίας. Ακόμη ως διαχειριστής ξένης περιουσίας μπορεί να είναι και εκείνος που εν τοις πράγμασι (de factο) ασκεί διαχείριση. Για τη στοιχειοθέτηση δε της υποκειμενικής υπόστασης της υπεξαίρεσης, απαιτείται δόλια προαίρεση του δράστη, η οποία εκδηλώνεται με οποιαδήποτε ενέργεια παράνομης ιδιοποίησης του πράγματος με την παραπάνω έννοια (<ref href="/akn/gr/judgment/SCCC/2017/626/!main">ΑΠ 626/2017</ref>).</p>
          </item>
          <item eId="motivation_list_1__item_4">
            <p>Κατά δε τη διάταξη του <ref href="/akn/gr/act/presidentialDecree/1985/283/!main#art_381__par_1">άρθρου 381 παρ. 1 ΠΚ</ref> "Για την ποινική δίωξη των εγκλημάτων που προβλέπονται στα άρθρα 374Α, 375 παρ.1 και 2... απαιτείται έγκληση". Περαιτέρω κατά τη διάταξη του <ref href="/akn/gr/act/presidentialDecree/1986/258/!main#art_368">άρθρου 368 ΚΠοινΔ</ref> "Η ποινική δίκη τελειώνει: α) με την καταδίκη ή αθώωση του κατηγορουμένου β) με την οριστική παύση της ποινικής δίωξης όταν έχει γίνει παραίτηση από το δικαίωμα της έγκλησης ή όταν έχει γίνει ανάκλησή της ή όταν έχει αμνηστευθεί η πράξη ή έχει παραγραφεί το αξιόποινό της ή όταν ο κατηγορούμενος έχει πεθάνει γ) με την κήρυξη της ποινικής δίωξης ως απαράδεκτης στις περιπτώσεις που υπάρχει δεδικασμένο ή εκκρεμοδικία (άρθρο 57) ή όταν δεν υπάρχει η έγκληση, αίτηση ή άδεια (άρθρα 41, 53, 56) που απαιτείται για τη δίωξη. Από τη διάταξη αυτή προκύπτει ότι απαράδεκτη κηρύσσεται η ποινική δίωξη σε περίπτωση έλλειψης έγκλησης, μόνον όμως σε περίπτωση που διατηρείται ακόμη η τρίμηνη προθεσμία προς υποβολή έγκλησης άλλως παύει οριστικά η ποινική δίωξη.</p>
          </item>
          <item eId="motivation_list_1__item_5">
            <p>Εξάλλου, η καταδικαστική απόφαση έχει την απαιτούμενη, από τα άρθρα <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">ΚΠοινΔ</ref>, ειδική και εμπεριστατωμένη αιτιολογία" η έλλειψη της οποίας ιδρύει λόγο αναίρεσης από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Δ' του ΚΠοινΔ</ref>, όταν αναφέρονται σε αυτή, με σαφήνεια, πληρότητα και χωρίς αντιφάσεις ή λογικά κενά, τα προκύψαντα από την αποδεικτική διαδικασία πραγματικά περιστατικά, στα οποία στηρίχτηκε η κρίση του δικαστηρίου για τη συνδρομή των αντικειμενικών και υποκειμενικών στοιχείων του εγκλήματος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην εφαρμοσθείσα ουσιαστική ποινική διάταξη. Για την ύπαρξη τέτοιας αιτιολογίας είναι παραδεκτή η αλληλοσυμπλήρωση του σκεπτικού με το διατακτικό της απόφασης, τα οποία αποτελούν ενιαίο σύνολο, δεν υπάρχει δε έλλειψη αιτιολογίας και στην περίπτωση που αυτή εξαντλείται σε επανάληψη του διατακτικού της απόφασης, το οποίο, όμως, εκτός από τα τυπικά στοιχεία του κατηγορητηρίου, περιέχει και πραγματικά περιστατικά τόσο αναλυτικά και με τόση πληρότητα, ώστε να καθίσταται περιττή η διαφοροποίηση της διατύπωσης του σκεπτικού της. Σε σχέση με τα αποδεικτικά μέσα, που λήφθηκαν υπόψη από το δικαστήριο προκειμένου να μορφώσει την καταδικαστική του κρίση, όπως επιβάλλουν οι διατάξεις των άρθρων <ref href="/akn/gr/act/presidentialDecree/1986/258/!main#art_7__par_1">177 παρ.1</ref> και <ref href="/akn/gr/act/presidentialDecree/1986/258/!main#art_178">178</ref> του <ref href="/akn/gr/act/presidentialDecree/1986/258/!main">ΚΠοινΔ</ref>, για την πληρότητα της αιτιολογίας αρκεί ο κατ' είδος προσδιορισμός τους (μάρτυρες, έγγραφα κλπ) χωρίς να απαιτείται ειδικότερη αναφορά ή αναλυτική παράθεσή τους και μνεία του τί προέκυψε από το καθένα χωριστά. Πρέπει, όμως, να προκύπτει με βεβαιότητα, ότι το δικαστήριο τα έλαβε υπόψη και τα συνεκτίμησε όλα και όχι μόνο ορισμένα από αυτά κατ' επιλογή, ενώ δεν είναι απαραίτητη η αξιολογική συσχέτιση και σύγκριση των διαφόρων αποδεικτικών μέσων και των μαρτυρικών καταθέσεων μεταξύ τους και δεν απαιτείται να προσδιορίζεται ποιό βάρυνε περισσότερο για το σχηματισμό της δικανικής κρίσης ούτε χρειάζεται να διευκρινίζεται από ποιό ή ποιά αποδεικτικά μέσα αποδείχθηκε η κάθε παραδοχή. Όταν δε εξαίρονται ορισμένα από τα αποδεικτικά μέσα, δεν σημαίνει ότι δεν λήφθηκαν υπόψη τα άλλα, αφού δεν εξαιρέθηκαν ρητά, ούτε ανακύπτει ανάγκη αιτιολόγησης, γιατί δεν εξαίρονται τα λοιπά. Η συνδρομή του δόλου, κατ' αρχήν, δεν απαιτεί ιδιαίτερη αιτιολογία, διότι αυτός ενυπάρχει στη θέληση παραγωγής των πραγματικών περιστατικών που συγκροτούν την αντικειμενική υπόσταση του εγκλήματος και αποδεικνύεται, σε κάθε συγκεκριμένη περίπτωση, από την πραγμάτωση των περιστατικών αυτών και η σχετική με αυτόν αιτιολογία εμπεριέχεται στην κύρια επί της ενοχής αιτιολογία, μόνο δε όταν αξιώνονται πρόσθετα στοιχεία για την υποκειμενική υπόσταση του εγκλήματος και συγκεκριμένα είτε η εν γνώσει ορισμένου περιστατικού τέλεση της πράξης (άμεσος δόλος), είτε η επιδίωξη ορισμένου περαιτέρω σκοπού (έγκλημα υπερχειλούς υποκειμενικής υπόστασης), ο δόλος απαιτεί ιδιαίτερη αιτιολογία.</p>
          </item>
          <item eId="motivation_list_1__item_6">
            <p>Επίσης κατά τη διάταξη του <ref href="/akn/gr/act/presidentialDecree/1986/258/!main#art_510__par_1">άρθρου 510 παρ. 1 στοιχ. Θ' ΚΠΔ</ref> λόγο αναίρεσης της απόφασης ιδρύει και η υπέρβαση εξουσίας, η οποία συντρέχει όταν το δικαστήριο άσκησε εξουσία που δεν του παρέχεται από το νόμο. Η υπέρβαση εξουσίας εμφανίζεται υπό τη θετική και την αρνητική μορφή. Θετική υπέρβαση υπάρχει όταν το δικαστήριο της ουσίας αποφάσισε για ζήτημα που δεν υπαγόταν στη δικαιοδοσία του, ενώ αρνητική όταν παρέλειψε να αποφασίσει για ζήτημα που. είχε υποχρέωση στα πλαίσια της δικαιοδοσίας του. Υπέρβαση δε εξουσίας υπάρχει και όταν το δικαστήριο υπερβαίνει αρνητικώς την εξουσία του και προβαίνει στην οριστική παύση της ποινικής δίωξης κατά του κατηγορούμενου, ενώ δεν συνέτρεχαν οι οριζόμενες για την οριστική παύση της ποινικής δίωξης νόμιμες προϋποθέσεις (<ref href="/akn/gr/judgment/SCCC/2008/5/!main">Ολ ΑΠ 5/2008</ref>).</p>
          </item>
          <item eId="motivation_list_1__item_7">
            <p>Στην προκειμένη περίπτωση το Τριμελές Πλημμελειοδικείο ... με την προσβαλλόμενη απόφασή του, μετά από εκτίμηση όλων των αποδεικτικών μέσων, που αναφέρονται ως προς το είδος τους σ' αυτή δέχθηκε ότι αποδείχθηκαν τα ακόλουθα πραγματικά περιστατικά: "i) Σύμφωνα με το τότε (2013) ισχύον καταστατικό του σωματείου με την Επωνυμία "..." ("..."), που είχε εγκριθεί με τη με αριθμό 887/2004 απόφαση του Πρωτοδικείου ..., προβλεπόταν ότι διαλυόμενου του σωματείου, η κινητή και ακίνητη περιουσία περιέρχεται κατά διαχείριση στο εγκαλούν σωματείο με την επωνυμία "..." - "...." μέχρις ότου η ... συσταθεί σε νέο σωματείο, στο οποίο περιέρχεται η πιο πάνω περιουσία, εφόσον τα μέλη του είναι τουλάχιστον 500 (άρθρο 27 παρ. 2 του καταστατικού). Η .... (εγκαλούν σωματείο) συνιστά το σωματείο των συνταξιούχων της ίδιας επαγγελματικής ειδικότητας με την προαναφερόμενη ..., της οποίας η κατηγορούμενοι τυγχάνουν εκκαθαριστές. Ωστόσο, η επαγγελματική ειδικότητα των μελών της ... καταργήθηκε παγκοσμίως το έτος ..., λόγω της εγκατάστασης των δορυφορικών συστημάτων στα πλοία, με συνέπεια η πορεία του σωματείου να είναι συνεχώς φθίνουσα, αφού δεν υπήρχαν νέα μέλη προς εγγραφή στο σωματείο, ενώ και τα παλαιά μέλη σταδιακά συνταξιοδοτούνταν. Επομένως, καταδεικνύεται η σημασία της προαναφερόμενης ρύθμισης του άρθρου 27 παρ. 2 του καταστατικού της ..., αφού ήταν επιτακτική ανάγκη αφενός να διασωθεί και να εξασφαλιστεί η τύχη του παραπάνω αξιόλογου περιουσιακού στοιχείου, ήτοι της διαχείρισης του παραπάνω ακινήτου, ενόψει της επικείμενης "εξαφάνισης" του σχετικού επαγγελματικού κλάδου, κατά τα προεκτεθέντα, αφετέρου να μην αποξενωθεί πλήρως αυτό το περιουσιακό στοιχείο από εκείνους που στην πραγματικότητα και με τις οικονομικές θυσίες τους το είχαν δημιουργήσει.</p>
          </item>
          <item eId="motivation_list_1__item_8">
            <p>ii) Περαιτέρω, αποδείχθηκε ότι στον ... την ...-2013 η πρώτη κατηγορούμενη με την πιο πάνω ιδιότητά της (Προέδρου του Δ.Σ. του σωματείου) της προέβη σε σύγκληση Έκτακτης Γενικής Συνέλευσης των μελών του σωματείου της ... με θέμα την τροποποίηση άρθρων του καταστατικού, μεταξύ των οποίων και των άρθρων 3 και 27 αυτού, οπότε και ελήφθη η από ...-2013 απόφαση της Έκτακτης Γενικής Συνέλευσης των μελών της ..., κατά την οποία ορίστηκε πλέον ότι, διαλυομένου του σωματείου η κινητή και ακίνητη περιουσία σε καμία περίπτωση δεν μπορεί να πουληθεί ή να διανεμηθεί στα μέλη του και μετά την εκκαθάριση του σωματείου η κινητή και ακίνητη περιουσία του περιέρχεται κατά διαχείριση στην ... (...), η οποία οφείλει να τη διαχειρίζεται σύμφωνα με τους όρους του παρόντος καταστατικού (νέο άρθρο 27 παρ. 2 του καταστατικού), όπως η ανωτέρω τροποποίηση του καταστατικού καταχωρήθηκε την 22-10-2013 στα οικεία Βιβλία του Πρωτοδικείου .... Στη συνέχεια, την 27-11-2013 συγκλήθηκε από την πρώτη κατηγορούμενη υπό την ως άνω ιδιότητά της Ειδική Γενική Συνέλευση των μελών της ..., με θέμα τη λήψη απόφασης για τη διάλυση του σωματείου και το διορισμό εκκαθαριστή, οπότε και λήφθηκε απόφαση από την Ειδική Γενική Συνέλευση για τη διάλυση του σωματείου και παράλληλα ορίστηκαν εκκαθαριστές, ενώ προβλέφθηκε ότι, εάν εντός διετίας (ήτοι μέχρι τις ...-2015) δεν ανασυσταθεί το σωματείο, τότε η κινητή και ακίνητη περιουσία της ... περιέρχεται αυτοδικαίως και εξ ολοκλήρου κατά κυριότητα στην ... (...). Επομένως, με βάση τις ανωτέρω διατάξεις του άρθρου 27 του οικείου καταστατικού του σωματείου με την επωνυμία "... (...)" εκκαθαριστές του οποίου τυγχάνουν κατά τον ανωτέρω κρίσιμο χρόνο οι κατηγορούμενοι, όπως τούτο κωδικοποιήθηκε και τροποποιήθηκε κατά τις έκτακτες γενικές συνελεύσεις του ανωτέρω σωματείου στις 14-3-2013 και της 27-11-2013 αντίστοιχα, περί διάλυσης του σωματείου αυτού και του αντιστοίχου ορισμού συνεκκαθαριστών, τέθηκε ρητή αναβλητική αίρεση και συγκεκριμένα ότι η κινητή και ακίνητη περιουσία (και όχι μόνο η απλή διαχείριση αυτής) με τη διάλυση του σωματείου αυτού και σε περίπτωση μη ανασύστασης αυτού έως τις ...-2015 περιέρχεται κατά κυριότητα στην ... (...) και όχι στο εγκαλούν σωματείο υπό την επωνυμία "..." (...), το οποίο πλέον ουδέν νόμιμο δικαίωμα εξ αυτού αντλούσε. Η δε {διά της δικαστικής οδού) αναγνώριση της επικαλούμενης από την πλευρά του τελευταίου σωματείου ακυρότητας της ανωτέρω από ...-2013 σχετικής απόφασης της έκτακτης γενικής συνέλευσης του σωματείου με την επωνυμία (...) και επομένως της ακυρότητας της αντίστοιχης ως άνω αναβλητικής αίρεσης υπέρ της ... τελούσε εισέτι σε εκκρεμοδικία (και δη στο αναιρετικό στάδιο ως προς την αναιρεσιβαλλόμενη υπ' αρ. 2507/2019 απόφαση του Πολυμελούς Πρωτοδικείου ..., αναφορικά με την ακυρότητα της από ...- 2013 απόφασης της έκτακτης γενικής συνέλευσης του σωματείου της ...). Αυτό σημαίνει ότι κατά το χρόνο υποβολής της μηνυτήριας αναφοράς από την πλευρά του παρισταμένου προς υποστήριξιν της κατηγορίας σωματείου υπό την επωνυμία (...), ήτοι στις ...-2018 (Βλ. σχετική από 2-8-2018 έκθεση εγχείρησης), ουδεμία καταστατική πρόβλεψη σχετικά με την αναγνώριση ουσιαστικού (ή έστω και προσδοκίας) δικαιώματος επί της περιουσίας του τελούντος υπό καθεστώς εκκαθάρισης σωματείου αναγνωριζόταν συμβατικά με δικαιούχο το υπό την επωνυμία (...), οπότε και κάθε περί του αντιθέτου αιτίαση του τελευταίου θα οδηγούσε στην κατά τον αυτό ως άνω χρόνο ουσιαστική μονόπλευρη ακύρωση του σχετικώς τροποποιηθέντος καταστατικού άρθρου του σωματείου με την επωνυμία (...) από την έκτακτη γενική συνέλευση του σωματείου ... και μάλιστα άνευ διαμεσολάβησης της δικαστικής οδού, στην οποία το σωματείο υπό την επωνυμία ... είχε ήδη για το λόγο αυτόν από την πλευρά του προσφύγει και καθόσον, σύμφωνα με τα ανωτέρω επιμέρους διαλαμβανόμενα, η δικαστική αναγνώριση της σχετικής ακυρότητας της αντίστοιχης απόφασης του σωματείου της ... εκκρεμούσε. Έτσι όμως, ουσιαστικά και τυπικά θα απεμπολείτο και θα αναιρείτο -χωρίς μάλιστα αντίστοιχη πρότερη δικαιοδοτική δικαστική κρίση- η εν γένει λειτουργία των καταστατικών οργάνων των σωματείων (γενικής συνέλευσης), αφού κάθε επικαλουμένη ακυρότητα των αποφάσεων των αντίστοιχων καταστατικών τους οργάνων θα επέρχετο και θα συνεπαγόταν άνευ τινός και δη διά και εκτός της δικαστικής οδού, με μόνη την αντίθεση της αντίστοιχης απόφασης στα επικαλούμενα έννομα συμφέροντα παντός τρίτου.</p>
          </item>
          <item eId="motivation_list_1__item_9">
            <p>iii) Σε κάθε δε περίπτωση, όλα τα ανωτέρω επιμέρους διαλαμβανόμενα τυγχάνουν αλυσιτελώς εκτιμώμενα. ενόψει και σε άμεση συνάρτηση με την αποδιδόμενη στους κατηγορουμένους στην προκειμένη περίπτωση ένδικη πράξη της υπεξαίρεσης (375 <ref href="/akn/gr/act/presidentialDecree/1985/283/!main__par_1 β->art_0__par_α">παρ.1 β - α Π.Κ.</ref>), της οποίας όμως το οικείο προστατευόμενο έννομο αγαθό σαφώς οριοθετείται εξαιρετικά κατά οριοθέτηση περιστελλόμενο σε σχέση με το αντίστοιχο διευρυμένο (καθ' έννοια) έννομο αγαθό εκ της διατάξεως του άρθρου 390 παρ.1 εδ (α) <ref href="/akn/gr/act/presidentialDecree/1985/283/!main">Π.Κ.</ref> περί απιστίας, όπως νόμω αβάσιμα διατείνεται το εγκαλούν σωματείου διά της προσκόμισης της υπ'αρ.<ref href="/akn/gr/judgment/SCCC/2021/467/!main"> ΑΠ 467/2021</ref> απόφασης, η οποία όμως αφορά αποκλειστικά την υπαγωγή συγκεκριμένων πραγματικών περιστατικών σε έτερο αδίκημα και συγκεκριμένα στο αδίκημα της απιστίας (βλ. αντίστοιχη υπ'αρ. ΑΒΜ Α14/279 μήνυση), ο φορέας του εννόμου αγαθού του οποίου σαφώς προσδιορίζεται και από το νόμο οριοθετείται διαφορετικά από τον αντίστοιχο "ένδικο' της υπεξαίρεσης. Και τούτο καθόσον το έννομο αγαθό στην περίπτωση της υπεξαίρεσης του <ref href="/akn/gr/act/presidentialDecree/1985/283/!main#art_375__par_1">άρθρου 375 παρ.1 Π.Κ.</ref> (κατά την ένδικη ποινική δίωξή) αποτελεί αποκλειστικά το δικαίωμα της ιδιοκτησίας και συγκεκριμένα της κυριότητας επί ξένου πράγματος και όχι {ούτε έστω) της προσδοκίας (ή "ελπίδος") κατά διαχείριση δικαιώματος έναντι περιουσίας τρίτου. Πράγματι, στη διάταξη του <ref href="/akn/gr/act/presidentialDecree/1985/283/!main#art_375__par_1">άρθρου 375 παρ.1 ΠΚ</ref>, το προστατευόμενο οικείο έννομο αγαθό αποτελεί η κυριότητα του παθόντος {κατά την οντολογική και την αντίστοιχη αξιολογική της έννοια) όπως αυτή διαπλάσσεται από τις σχετικές διατάξεις του αστικού δικαίου, δεδομένου ότι η πράξη του συγκεκριμένου φυσικού αυτουργού στρέφεται αποκλειστικά κατά της ιδιοκτησίας του παθόντος, ο οποίος φέρει αποκλειστικά την ιδιότητα του κυρίου του πράγματος ή της περιουσίας και όχι του απλού κατόχου. Άλλωστε, κατά την πάγια ερμηνευτική προσέγγιση του <ref href="/akn/gr/act/presidentialDecree/1985/283/!main#art_375__par_1">άρθρου 375 παρ.1 ΠΚ</ref>, ιδιοποίηση άνευ της συναίνεσης του ιδιοκτήτη στην υπεξαίρεση σημαίνει και αποτελεί κάθε ενέργεια ή παράλειψη, με την οποία και εξωτερικεύεται η πρόθεση του φυσικού αυτουργού όπως ενσωματώσει την αξία του πράγματος στην περιουσία του χωρίς τη συναίνεση του ιδιοκτήτη (όχι και του απλού και δη κατά προσδοκίαν κατόχου, λόγω συνδρομής ενδεχόμενης για το μέλλον πλήρωσης σχετικής αναβλητικής αίρεσης), η οποία άγει σε άρση της κυριότητας, ήτοι στον οριστικό αποκλεισμό του κυρίου από το πράγμα που του ανήκει κατά κυριότητα ή από την αντίστοιχη ονομαστική αξία που αυτό ενσωματώνει, [βλ. επί των ανωτέρω (α) Αρ. Χαραλαμπάκης Ο νέος Ποινικός Κώδικας ερμηνεία κατ'άρθρον <ref href="/akn/gr/act/law/2019/4619/!main">ν. 4619/2019</ref>, (β) Μ, Μαργαρίτης <ref href="/akn/gr/act/presidentialDecree/1985/283/!main">ΠΚ</ref> Ερμηνεία Εφαρμογή (άρθρο 375, σελ. 1126 επ), (γ) Κ. Φράγκος Ποινικός Κώδικας (ν'4619/2019 και <ref href="/akn/gr/act/law/2019/4637/!main">ν. 4637/2019</ref>), κατ'άρθρον ερμηνεία και νομολογία ΑΠ (άρθρο 375, σελ. 1751 επ), (δ) Στεφ. Παύλου - Π.Κ Ειδικό Μέρος - τα εγκλήματα κατά περιουσιακών αγαθών (παρ.3.2, σελ. 217) και (ε) Αλεξ. Κωσταρα -<ref href="/akn/gr/act/presidentialDecree/1985/283/!main">ΠΚ</ref>. Επιτομή Ειδικού Μέρους (<ref href="/akn/gr/act/presidentialDecree/1985/283/!main~art_134->art_0__par_410">άρθρο 134-410 ΠΚ</ref>) - άρθρο 375, σελ. 1192 επ). Το ανωτέρω προστατευόμενο έννομο αγαθό τυγχάνει πλήρως διάφορο του αντίστοιχα προστατευομένου από τη διάταξη του άρθρου 390 παρ.1 εδ.(α) <ref href="/akn/gr/act/presidentialDecree/1985/283/!main">Π.Κ.</ref> ευρυτέρου εννόμου αγαθού, όπου στην διευρυμένη έννοια της περιουσίας (στην τελευταία αυτή περίπτωση της απιστίας) αναφέρεται το σύνολο των οικονομικών αγαθών του προσώπου, ήτοι αγαθών κάθε είδους, καθώς επίσης και η περιβαλλόμενη με σταθερότητα προσδοκία κτήσης τέτοιων οικονομικών αγαθών όπως και οι στηριζόμενες σε ορισμένες πιθανότητες "προσδοκίες" ήτοι "ελπίδες κτήσης" τοιούτων οικονομικώς αποτιμητέων αγαθών.</p>
          </item>
          <item eId="motivation_list_1__item_10">
            <p>iv) Επομένως, με βάση τα ανωτέρω επιμέρους διαλαμβανόμενα, το παριστάμενο προς υποστήριξη της κατηγορίας σωματείο, με την επωνυμία "... (...), εδρεύοντος στον ... και επί της οδού ... αριθ. .... όπως νόμιμα εκπροσωπείται διά του Προέδρου αυτού, όπως ο τελευταίος στο ακροατήριο του παρόντος Δικαστηρίου επανέλαβε δηλωθείσα παράσταση για την υποστήριξη της κατηγορίας, λόγω ηθικής βλάβης που υπέστη από το αδίκημα, ατομικώς και με την ιδιότητά του ως Προέδρου και νομίμου εκπροσώπου, [με βάση την ήδη υποβληθείσα σχετική μηνυτήρια αναφορά του, η οποία συνιστά έγκληση χωρίς παράλληλα και να απαιτείται δήλωση προς συνέχιση της κατηγορίας (απορριπτομένου στο σημείο τούτο και του σχετικού αυτοτελούς ισχυρισμού των κατηγορουμένων ως αβασίμου κατά το νόμο)] δεν αποτελεί ζημιωθέν από την φερόμενη αποδιδόμενη στους κατηγορουμένους πράξη της υπεξαίρεσης, λόγω έλλειψης στο πρόσωπό του της σχετικώς αποκλειστικά από το νόμο προβλεπομένης ιδιότητας του κυρίου και ιδιοκτήτη του πράγματος, ούτε άμεσα αλλά ούτε και εμμέσως και ως εκ τούτου ουδέποτε διατηρούσε δικαίωμα προσδοκίας κτήσης κυριότητας, το οποίο και να ματαιώθηκε ως άμεση συνέπεια της συμπεριφοράς των κατηγορουμένων (όπως αντίστοιχα είχε χωρήσει στην προδιαλαμβανόμενη περίπτωση της απιστίας). Και τούτο καθόσον (α) δεδομένης της φύσης της πράξης για την οποία κατηγορούνται (ήτοι της υπεξαίρεσης κατ' <ref href="/akn/gr/act/presidentialDecree/1985/283/!main#art_375__par_1">άρθρο 375 § 1 Π.Κ.</ref>) το σωματείο υπό την επωνυμία (...), σε καμία περίπτωση δεν αποτελούσε τον αληθή φορέα του επίδικου εννόμου αγαθού της κυριότητας (διότι, ακόμη και σε περίπτωση κατάφασης των ισχυρισμών του περί ακυρότητας των αποφάσεων της οικείας έκτακτης γενικής συνέλευσης του σωματείου ..., το ανωτέρω εγκαλούν σωματείο απώλεσε περιουσιακό στοιχείο συνιστάμενο στην, προσδοκία δικαιώματος απόκτησης μελλοντικής απλής διαχείρισης και όχι κυριότητας επί περιουσίας και δη της εκμετάλλευσης των εσόδων οκταωρόφου κτιρίου, κειμένου την οδό ....., στον ..., ήτοι απλής προσδοκίας δικαιώματος διαχείρισης περιουσίας, τελουμένου υπό την αναβλητική αίρεση μάλιστα της διάλυσης και συντέλεσης της εκκαθάρισης του σωματείου της ...) και ως εκ τούτου δεν διατηρούσε ούτε και προσδοκία δικαιώματος κυριότητας του υπό εκκαθάριση σωματείου με την επωνυμία ..., δοθέντος ότι η κινητή και ακίνητη περιουσία σε περίπτωση διάλυσής του, του σωματείου με την επωνυμία "... (...)", δεν θα μπορούσε να περιέλθει κατά κυριότητα αλλά (ή έστω), ακόμα και κατά του αντίστοιχους ισχυρισμούς του εγκαλούντος, μόνο κατά διαχείριση στο ίδιο, υπό την ιδιότητά του ως με αναβλητική αίρεση προσδοκίας κατόχου, σύμφωνα με τις διατάξεις του άρθρου 27 παρ. 2 του καταστατικού του στο σωματείο με την επωνυμία "..." (...) και (β) στην προκειμένη περίπτωση, μετά την πλήρωση της αναβλητικής ως άνω αίρεσης (διάλυση και συντέλεση εκκαθάρισης σωματείου) δεν έχει υποβληθεί έγκληση από την πλευρά του σωματείου που φέρει πραγματικά την άμεση ζημία από την οικεία συμπεριφορά των κατηγορουμένων κατά το κρίσιμο χρόνο της υποβολής της μηνυτήριας αναφοράς στις ....2018, ήτοι από την πλευρά της ... ...- (και δη του φέροντος του δικαιώματος της κατά αναβλητική αίρεση προσδοκίας του δικαιώματος κυριότητας, ως το προστατευόμενο στην ένδικη ως άνω περίπτωση έννομο αγαθό στην περίπτωση της υπεξαίρεσης). Δεδομένου δε ότι για την πράξη για την οποία κατηγορούνται (υπεξαίρεση) απαιτείται έγκληση από την πλευρά του κυρίου του πράγματος, ως αποκλειστικού φορέως του αντιστοίχου εννόμου αγαθού, για την οποία όμως δεν υπεβλήθη αντίστοιχη από τον πραγματικό φορέα του οικείου εννόμου αγαθού, ενόψει του συνδυασμού των άρθρων <ref href="/akn/gr/act/presidentialDecree/1985/283/!main#art_5__par_1">375 παρ. 1</ref> και <ref href="/akn/gr/act/presidentialDecree/1985/283/!main#art_381">381</ref> <ref href="/akn/gr/act/presidentialDecree/1985/283/!main">Π.Κ.</ref> πρέπει στην προκειμένη περίπτωση να παύσει οριστικά η ποινική δίωξη εναντίον των κατηγορουμένων λόγω μη υποβολής έγκλησης από την πλευρά του άμεσα παθόντος από την αποδιδομένη στους κατηγορουμένους πράξης της υπεξαίρεσης, ήτοι του καθ' αναβλητική αίρεση προσδοκίας κυριότητας και μετά την πλήρωση αυτής, κυρίου της ένδικης περιουσίας, ήτοι από την πλευρά των νομίμων εκπροσώπων της ...".</p>
          </item>
          <item eId="motivation_list_1__item_11">
            <p>Στη συνέχεια το παραπάνω Δικαστήριο έπαυσε οριστικά λόγω μη υποβολής έγκλησης την εναντίον των κατηγορουμένων ποινική δίωξη για το ότι: "Στον ... κατά το από ....2016 έως ....2018 χρονικό διάστημα με περισσότερες από μία πράξεις που συνιστούν εξακολούθηση του ιδίου εγκλήματος ενεργώντας από κοινού και μετά συναπόφαση ιδιοποιήθηκαν παράνομα ξένα ολικά κινητά πράγματα, τα οποία περιήλθαν στην συγκατοχή τους με οποιονδήποτε τρόπο και τα οποία τους είχαν εμπιστευθεί λόγω της ιδιότητάς τους ως συνδιαχειριστών ξένης περιουσίας. Ειδικότερα, στον πιο πάνω μνημονευόμενο τόπο και κατά το πιο πάνω αναφερόμενο χρονικό διάστημα, εκτελώντας ήδη από τον Νοέμβριο του έτους 2013 χρέη συνεκκαθαριστών του εδρεύοντος στον ... (... αριθ...) υπό εκκαθάριση σωματείου με την επωνυμία "... (...)". του οποίου η κινητή και ακίνητη περιουσία σε περίπτωση διάλυσής του. περιέρχεται κατά διαχείριση, σύμφωνα με τις διατάζεις του άρθρου 27 παρ. 2 του καταστατικού του στο σωματείο με την επωνυμία "..." (...), κατά την λήψη και διαχείριση από αυτούς των εισπραττόμενων στο παραπάνω σωματείο εσόδων (μισθωμάτων από τέσσερις εκμισθώσεις ακινήτων ιδιοκτησίας του ως άνω σωματείου "..."). ιδιοποιήθηκαν παράνομα το συνολικό ποσό των 64.529.48 ευρώ, ποσό που έλαβαν λόγω της παραπάνω ιδιότητάς τους ως συνεκκαθαριστών κατά την είσπραξη των παραπάνω εσόδων, το οποίο ποσό όφειλαν να αποδώσουν αμέσως μετά την ολοκλήρωση της εκκαθάρισης στο σωματείο (...). Ειδικότερα, έχοντας καθυστερήσει οι ίδιοι για το ως άνω χρονικό διάστημα, ήτοι για διάστημα μεγαλύτερο της πενταετίας να ολοκληρώσουν το έργο της εκκαθάρισης, και συνεχίζοντας να εισπράττουν και να διαχειρίζονται χρήματα από την περιουσία του ως άνω σωματείου, μολονότι ακριβώς για τις ανάγκες της ταχείας διεκπεραίωσης της εκκαθάρισης ορίστηκαν οι ίδιοι εκκαθαριστές δυνάμει της από 27-11-2013 απόφασης της ειδικής γενικής συνέλευσης του ως άνω σωματείου (...) και είχαν αποφασίσει ότι αυτή πρέπει να έχει ολοκληρωθεί έως τις ...-2015, καταχώρησαν στο αναλυτικό ημερολόγιου ταμείου του ως άνω σωματείου, στο οποίο καταχωρούνταν τόσα τα έσοδα όσα και τα έξοδα του σωματείου "...", έξοδα του σωματείου, πολύ υψηλότερα των πραγματικών ή και ανύπαρκτα, ώστε να εμφανίζονται αντίστοιχα μειωμένα τα έσοδα αυτού, ιδιοποιούμενοι παρανόμως έτσι οι ίδιοι την παραπάνω διαφορά ανερχόμενη στο ποσό των 64.529,48 ευρώ και ζημιώνοντας αντιστοίχως την περιουσία του σωματείου (...), το οποίο σύμφωνα με το καταστατικό του (...) είχε προσδοκία δικαιώματος και έπρεπε αμέσως μετά την ταχεία ολοκλήρωση της εκκαθάρισης να αναλάβει κατά διαχείριση την κινητή και ακίνητη περιουσία του τελευταίου.</p>
          </item>
          <item eId="motivation_list_1__item_12">
            <p>Συγκεκριμένα, από διαχειριστικό έλεγχο που πραγματοποιήθηκε από τους υπηρετούντες στην ... Αττικής Γ. Λ. του Β. και Η. Κ. του Γ. διαπιστώθηκε ότι: α) στις ...-2016 καταχώρησαν στη σελίδα 87 του ημερολογίου ταμείου το ποσό των 9.250 ευρώ με αιτιολογία πληρωμής ..., πλην όμως προέκυψε ότι η απόδειξη ... με α/α λογαριασμού ...-2016 και ημερομηνία λήξης ...-2016 είχε ως ποσό πληρωμής το ποσό των 250 ευρώ, επομένως καταχώρησαν επιπλέον ως έξοδο το ποσό των 9.000 ευρώ, το οποίο και δεν ανευρέθη στο ταμείο του σωματείου, γιατί το ιδιοποιήθηκαν παρανόμως. β) στις ...-2016 καταχώρησαν στη σελίδα 91 του ημερολογίου ταμείου το ποσό των 11.947.03 ευρώ με αιτιολογία πληρωμή φόρου εισοδήματος, ενώ στην πραγματικότητα πληρώθηκε στην Τράπεζα ... για πληρωμή φόρου εισοδήματος στις ...-2016 το ποσό των 1.947.03 ευρώ και όχι το ποσό των 11.947.03 ευρώ (που είχαν καταχωρίσει, επομένως καταχώρησαν επιπλέον ως έξοδο το ποσό των 10.000 ευρώ, το οποίο και δεν ανευρέθη στο ταμείο του σωματείου, γ) στις ...-2016 καταχώρησαν στη σελίδα 96 του ημερολογίου ταμείου το ποσό των 13.894.03 ευρώ με αιτιολογία πληρωμή φόρου εισοδήματος, ενώ στην πραγματικότητα πληρώθηκε στην Τράπεζα ... για πληρωμή φόρου εισοδήματος στις ...-2016 το ποσό των 3.894 ευρώ και όχι το ποσό των 13.894.03 ευρώ) που είχαν καταχωρίσει, επομένως καταχώρησαν επιπλέον ως έξοδο το ποσό των 10.000 ευρώ, το οποίο και δεν ανευρέθη στο ταμείο του σωματείου, δ) στις ...-2017 καταχώρησαν στη σελίδα 107 του ημερολογίου ταμείου το ποσό των 10.015 ευρώ) με αιτιολογία έξοδα μετακίνησης, πλην όμως προέκυψε από την ATM ......-2017 ... ότι τα έξοδα μετακίνησης ήταν 15.10 ευρώ, επομένως καταχώρησαν επιπλέον ως έξοδο το ποσό των 10.000 ευρώ, το οποίο και δεν ανευρέθη στο ταμείο του σωματείου, ε) στις ...-2017 καταχώρησαν στη σελίδα 109 του ημερολογίου ταμείου έξοδα κίνησης ποσού 10.000 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, στ) στις ...-2018 καταχώρησαν στη σελίδα 114 του ημερολογίου ταμείου έξοδα κίνησης ποσού 3.400 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, ζ) στις ...-2018 καταχώρησαν στη σελίδα 115 του ημερολογίου ταμείου έξοδα κίνησης ποσού 3.515 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, η) στις ...-2018 καταχώρησαν στη σελίδα 116 του ημερολογίου ταμείου έξοδα κίνησης ποσού 3.220 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, θ) στις ...-2018 καταχώρησαν στη σελίδα 117 του ημερολογίου ταμείου έξοδα κίνησης ποσού 3.394.48 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, ι) στις ...-2018 καταχώρησαν στη σελίδα 118 του ημερολογίου ταμείου με αιτιολογία αμοιβή λογιστή ποσό 500 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, ια) στις ...-2018 καταχώρησαν στη σελίδα 119 του ημερολογίου ταμείου με αιτιολογία αμοιβή λογιστή ποσό 500 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή, ιβ) στις ...-2018 καταχώρησαν στη σελίδα 120 του ημερολογίου ταμείου με αιτιολογία αμοιβή λογιστή ποσό 500 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή και ιγ) στις ...-2018 καταχώρησαν στη σελίδα 121 του ημερολογίου ταμείου με αιτιολογία αμοιβή λογιστή ποσό 500 ευρώ, χωρίς να υφίστανται σχετικά παραστατικά που να αποδεικνύουν τη δαπάνη αυτή".</p>
          </item>
          <item eId="motivation_list_1__item_13">
            <p>Με τις παραδοχές αυτές, οι οποίες διαλαμβάνονται στο σκεπτικό και στο διατακτικό της απόφασης, που αποτελούν ενιαίο σύνολο, το Δικαστήριο που εξέδωσε την προσβαλλόμενη απόφαση διέλαβε σ' αυτήν την απαιτούμενη από τις προαναφερθείσες διατάξεις του <ref href="/akn/gr/act/constitution/2001/!main">Συντάγματος</ref> και του <ref href="/akn/gr/act/presidentialDecree/1986/258/!main">ΚΠοινΔ</ref> ειδική και εμπεριστατωμένη αιτιολογία αφού εκθέτει σ' αυτή, με σαφήνεια, πληρότητα, χωρίς αντιφάσεις και λογικά κενά και κατά τρόπο επιτρέποντα τον αναιρετικό έλεγχο, τα πραγματικά περιστατικά, που αποδείχθηκαν κατά την ακροαματική διαδικασία και δεν υπερέβη την εξουσία του με το ότι έπαυσε οριστικά λόγω μη υποβολής έγκλησης την εναντίον των κατηγορουμένων ποινική δίωξη για την πράξη της υπεξαίρεσης του άρθρου <ref href="/akn/gr/act/presidentialDecree/1985/283/!main#art_375">375</ref> παρ.<ref href="/akn/gr/act/presidentialDecree/1985/283/!main#art_375__par_1">1</ref> και <ref href="/akn/gr/act/presidentialDecree/1985/283/!main#art_375__par_2">2</ref> <ref href="/akn/gr/act/presidentialDecree/1985/283/!main">ΠΚ</ref>.</p>
          </item>
          <item eId="motivation_list_1__item_14">
            <p>Ειδικότερα στην προσβαλλόμενη απόφαση διαλαμβάνονται οι ακόλουθες παραδοχές 1) Ότι στο καταστατικό του έτους 2013 του σωματείου με την επωνυμία "..." προβλεπόταν ότι διαλυομένου του σωματείου η κινητή και ακίνητη περιουσία του περιέρχεται κατά διαχείριση στο εγκαλούν - σωματείο με την επωνυμία "..." μέχρις ότου η ... συσταθεί σε νέο σωματείο, στο οποίο θα περιέρχεται η ανωτέρω περιουσία εφόσον τα μέλη του είναι τουλάχιστον 500. 2) Ότι το έτος ... καταργήθηκε παγκοσμίως η επαγγελματική ειδικότητα των μελών της "...". 3) Ότι η συγκληθείσα στις ....2013 έκτακτη γενική συνέλευση των μελών της "..." αποφάσισε ότι διαλυομένου του σωματείου η κινητή και ακίνητη περιουσία του μετά την εκκαθάριση περιέρχεται κατά διαχείριση στην ... (...), η δε ακολούθως συγκληθείσα στις .../2013 Ειδική Γενική Συνέλευση των μελών του ως άνω σωματείου "..." αποφάσισε μεταξύ άλλων ότι εάν εντός διετίας ήτοι έως .../2015 δεν ανασυσταθεί το σωματείο "..." τότε η κινητή και ακίνητη περιουσία του περιέρχεται αυτοδικαίως και εξ ολοκλήρου κατά κυριότητα στην ... (...) , ότι η ασκηθείσα από το σωματείο με την επωνυμία "..." αγωγή αναγνώρισης της ακυρότητας της ως άνω από 13/4/2013 σχετικής απόφασης της Έκτακτης Γενικής Συνέλευσης του σωματείου "..." και επομένως της ακυρότητας της υπέρ της ... αναβλητικής αίρεσης, τελούσε σε εκκρεμοδικία κατά τον χρόνο υποβολής της μηνυτήριας αναφοράς από πλευράς του υποστηρίζοντος την κατηγορία σωματείου "..." ως και ότι τα ανωτέρω τυγχάνουν αλυσιτελώς εκτιμώμενα ενόψει της αποδιδόμενης στους κατηγορούμενους αξιόποινης πράξης της υπεξαίρεσης, της οποίας το προστατευόμενο έννομο αγαθό, το οποίο διαφέρει αυτού του αδικήματος της απιστίας, είναι αυτό της ιδιοκτησίας και δη της κυριότητας επί ξένου πράγματος και όχι της προσδοκίας δικαιώματος διαχείρισης περιουσίας τρίτου 4) Ότι το παριστάμενο προς υποστήριξη της κατηγορίας σωματείο "..." δεν αποτελεί ζημιωθέν από την αποδιδόμενη στους κατηγορούμενους πράξη της υπεξαίρεσης λόγω έλλειψης στο πρόσωπο του της ιδιότητας του κυρίου και ιδιοκτήτη του πράγματος ούτε άμεσα ούτε και εμμέσως και ως εκ τούτου ουδέποτε διατηρούσε δικαίωμα προσδοκίας κτήσης κυριότητας το οποίο και να ματαιώθηκε ως άμεση συνέπεια της συμπεριφοράς των κατηγορουμένων. 5) Ότι το σωματείο "..." δεν αποτελούσε τον αληθή φορέα του επίδικου έννομου αγαθού της κυριότητας της κινητής και ακίνητης περιουσίας του σωματείου "..." σε περίπτωση διάλυσης του τελευταίου, ούτε και προσδοκία δικαιώματος κυριότητας, καθόσον στο καταστατικό προβλεπόταν μόνο η διαχείριση των περιουσιακών στοιχείων του σωματείου "..." από το σωματείο "...". Με βάση τις πλήρεις, σαφείς και χωρίς αντιφάσεις και λογικά κενά παραδοχές αυτές το Δικαστήριο με την προσβαλλόμενη απόφαση έπαυσε οριστικά την σε βάρος των κατηγορουμένων ποινική δίωξη για την πράξη της υπεξαίρεσης διότι η έγκληση δεν υποβλήθηκε από τον φορέα του προσβαλλομένου από το έγκλημα της υπεξαίρεσης εννόμου αγαθού, οι δε λοιπές περαιτέρω αναφορές της προσβαλλόμενης περί του φορέα στην προκειμένη περίπτωση του προστατευομένου εννόμου αυτού αγαθού της κυριότητας, μη ερευνώμενες ως μη απαιτούμενες εν προκειμένω, εκφεύγουν του ελέγχου των αναιρετικών λόγων εκ του <ref href="/akn/gr/act/presidentialDecree/1986/258/!main#art_510__par_1">άρθρου 510 παρ. 1 στοιχ. Δ και Θ του ΚΠοινΔ</ref> αφού δεν καθιστούν ελλειμματική και αντιφατική την αιτιολογία της προσβαλλόμενης. Επομένως, ο πρώτος και δεύτερος λόγοι της αναίρεσης από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Δ και Θ ΚΠοινΔ</ref> με τους οποίους πλήττεται η προσβαλλόμενη απόφαση για έλλειψη ειδικής και εμπεριστατωμένης αιτιολογίας και υπέρβαση εξουσίας είναι αβάσιμοι.</p>
          </item>
          <item eId="motivation_list_1__item_15">
            <p>Κατ' ακολουθίαν εφόσον δεν υπάρχει άλλος λόγος για έρευνα πρέπει να απορριφθεί στο σύνολό της η κρινόμενη αίτηση αναίρεσης, που άσκησε ο Εισαγγελέας του Αρείου Πάγου.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>ΑΠΟΡΡΙΠΤΕΙ</outcome> την υπ' αριθ. 39/17.8.2022 αίτηση του Εισαγγελέα του Αρείου Πάγου για αναίρεση της υπ' αριθ. ΒΤ-1871/2022 απόφασης του Τριμελούς Πλημμελειοδικείου ....</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2023-05-12">12 Μαΐου 2023</date>.</p>
      <p>Η ΠΡΟΕΔΡΕΥΟΥΣΑ Ο ΓΡΑΜΜΑΤΕΑΣ ΑΡΕΟΠΑΓΙΤΗΣ και ήδη Αντιπρόεδρος του Αρείου Πάγου</p>
      <p>Δημοσιεύθηκε στην Αθήνα, σε δημόσια</p>
      <p> συνεδρίαση στο ακροατήριό του, στις 21 Δεκεμβρίου 2023.</p>
      <p>Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
