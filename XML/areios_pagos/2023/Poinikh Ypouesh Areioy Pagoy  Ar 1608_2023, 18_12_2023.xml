<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2023/1608/!main"/>
          <FRBRuri value="/akn/gr/judgment/SCCC/2023/1608/"/>
          <FRBRdate name="courtConferenceDate" date="2023-12-18"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2023/1608/ell@/!main"/>
          <FRBRuri value="/akn/gr/judgment/SCCC/2023/1608/ell@"/>
          <FRBRdate name="courtConferenceDate" date="2023-12-18"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2023/1608/ell@/!main.xml"/>
          <FRBRuri value="/akn/gr/judgment/SCCC/2023/1608/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2023-12-18" by="#SCCC" refersTo="#courtConferenceDate"/>
        <step date="2023-12-13" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2023/1608/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1608/2023</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Γεώργιο Χριστοδούλου, Αντιπρόεδρο του Αρείου Πάγου, Μαρία Βάρκα -Εισηγήτρια, Αλεξάνδρα Αποστολάκη, Ελευθέριο Σισμανίδη και Σπυρίδωνα Κουτσοχρήστο, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2023-12-13">13 Δεκεμβρίου 2023</date>, με την παρουσία της Αντεισαγγελέως του Αρείου Πάγου Ευσταθίας Καπαγιάννη (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση της αναιρεσείουσας - κατηγορουμένης Α. Ρ. του Ι., κατοίκου ... Αττικής, η οποία εκπροσωπήθηκε από την πληρεξούσια δικηγόρο της Κωνσταντίνα Χόρτη, για αναίρεση της υπ'αριθμ. 98/2022 απόφασης του Τριμελούς Εφετείου Πλημμελημάτων .... Το Τριμελές Εφετείο Πλημμελημάτων ... με την ως άνω απόφασή του διέταξε όσα λεπτομερώς αναφέρονται σ' αυτή, και η αναιρεσείουσα - κατηγορούμενη ζητεί την αναίρεση αυτής, για τους λόγους που αναφέρονται στην από 16/10/2023 αίτησή της, η οποία ασκήθηκε με δήλωση, που επιδόθηκε στον Εισαγγελέα του Αρείου Πάγου στις 16.10.2023, έλαβε αριθμό πρωτοκόλλου 7641/2023 και η οποία καταχωρίστηκε στο οικείο πινάκιο με τον αριθμό 978/2023.</p>
    </header>
    <judgmentBody>
      <motivation>
        <p>Αφού άκουσε Την Αντεισαγγελέα, που πρότεινε να απορριφθεί η κρινόμενη αίτηση αναιρέσεως και να επιβληθούν τα έξοδα στην αναιρεσείουσα και την πληρεξούσια δικηγόρο της αναιρεσείουσας που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η υπό κρίση από ...-2023 (με αριθμ. πρωτ. 7641) αίτηση της Α. Ρ. του Ι., η οποία ασκήθηκε με δήλωσή της, που επιδόθηκε στον Εισαγγελέα του Αρείου Πάγου στις ...-2023, για αναίρεση της υπ' αριθμό 98/2022 απόφασης του Τριμελούς Εφετείου Πλημμελημάτων ..., με την οποία η αναιρεσείουσα κηρύχθηκε ένοχη, με την αναγνώριση της ελαφρυντικής περιστάσεως του <ref href="/akn/gr/act/presidentialDecree/1985/283/!main#art_84__par_2">άρθρου 84 παρ. 2 περ. α' ΠΚ</ref>, για την αξιόποινη πράξη της ψευδούς καταμήνυσης και της επιβλήθηκε ποινή φυλάκισης οκτώ (8) μηνών, ανασταλείσα επί τριετία, έχει ασκηθεί εντός της προβλεπόμενης από τη διάταξη του <ref href="/akn/gr/act/presidentialDecree/1986/258/!main#art_473__par_3">άρθρου 473 παρ. 3 του Κ.Ποιν.Δ</ref>. εικοσαήμερης προθεσμίας από τότε που καταχωρίστηκε καθαρογραμμένη στο ειδικό βιβλίο που τηρείται από τη γραμματεία του ποινικού τμήματος του Εφετείου ..., την 26-9-2023, με αριθμό 116 (466 παρ.1, 473 παρ. 2,3, και 474 2Α <ref href="/akn/gr/act/presidentialDecree/1986/258/!main">ΚΠοινΔ</ref>), περιέχει δε σαφείς και ορισμένους λόγους, συνιστάμενους σε έλλειψη ειδικής και εμπεριστατωμένης αιτιολογίας της προσβαλλόμενης απόφασης, καθώς και εσφαλμένη ερμηνεία και εφαρμογή ουσιαστικής ποινικής διάταξης από το δικαστήριο που την εξέδωσε (άρθρο 510 παρ. 1 στοιχ. Δ' και Ε' αντιστοίχως του <ref href="/akn/gr/act/presidentialDecree/1986/258/!main">ΚΠοινΔ</ref>). Επομένως, είναι παραδεκτή (464, 474 παρ.4, 504 παρ. 1, 505 παρ. 1α, <ref href="/akn/gr/act/presidentialDecree/1986/258/!main">ΚΠοινΔ</ref>) και πρέπει να εξεταστεί περαιτέρω για την βασιμότητα των κατ' ιδίαν λόγων της.</p>
          </item>
          <item eId="motivation_list_1__item_2">
            <p>Στη διάταξη του άρθρου 229 παρ. 1 του προϊσχύσαντος μέχρι 30-6-2019 <ref href="/akn/gr/act/presidentialDecree/1985/283/!main">Π.Κ.</ref> ορίζεται ότι: "Όποιος εν γνώσει καταμηνύει άλλον ψευδώς ή αναφέρει γι' αυτόν ενώπιον της αρχής ότι τέλεσε αξιόποινη πράξη ή πειθαρχική παράβαση με σκοπό να προκαλέσει την καταδίωξή του γι' αυτήν, τιμωρείται με φυλάκιση τουλάχιστον ενός έτους". Από την παραπάνω διάταξη προκύπτει ότι, για τη θεμελίωση του προβλεπόμενου από αυτήν εγκλήματος της ψευδούς καταμήνυσης, απαιτείται : α) καταμήνυση ή ανακοίνωση ή αναφορά, β) η καταμήνυση να έγινε ενώπιον αρχής, γ) να αναφέρεται (η καταμήνυση) στην τέλεση από άλλον αξιόποινης πράξης ή πειθαρχικής παράβασης, δ) η καταμήνυση να αφορά σε άλλον, ε) να είναι ψευδής, δηλαδή αντικειμενικά αναληθής και στ) δόλος του δράστη, συνιστάμενος στη γνώση του, κατά το χρόνο της καταμήνυσης, ότι το περιεχόμενο της καταγγελίας είναι αναληθές και αφορά σε αξιόποινη πράξη ή πειθαρχική παράβαση, στη θέληση να περιέλθει η αναφορά στην αρχή και στο σκοπό (υπερχειλής υποκειμενική υπόσταση) να κινηθεί η ποινική ή πειθαρχική διαδικασία, είναι δε αδιάφορο αν ο σκοπός αυτός επιτεύχθηκε (<ref href="/akn/gr/judgment/SCCC/2022/622/!main">ΑΠ 622/2022</ref>,<ref href="/akn/gr/judgment/SCCC/2021/77/!main"> ΑΠ 77/2021</ref>). Το έγκλημα είναι τελειωμένο μόλις περιέλθει η μήνυση ή η έγκληση στην αρχή ή γίνει ανακοίνωση σ' αυτήν, ανεξάρτητα από το αν στη συνέχεια ασκήθηκε ή όχι ποινική δίωξη κατά του μηνυομένου - εγκαλουμένου. Για τη θεμελίωση δηλαδή, του εγκλήματος αυτού απαιτείται, εκτός από τα λοιπά στοιχεία που συγκροτούν την αντικειμενική του υπόσταση, και άμεσος δόλος, που περιλαμβάνει αναγκαίως τη γνώση ότι η καταμήνυση είναι ψευδής. Ενδεχόμενος δόλος δεν αρκεί σχετικά με το ψευδές της καταμήνυσης. Ο δράστης αρκεί να γνωρίζει και να θέλει την κίνηση της διαδικασίας κατά του καταμηνυθέντος, ως αναγκαία συνέπεια της πράξης του. Το έγκλημα είναι τυπικό, και, συνεπώς, τετελεσμένο με την περιέλευση της μήνυσης, αναφοράς στην αρχή (<ref href="/akn/gr/judgment/SCCC/2022/1007/!main">ΑΠ 1007/2022</ref>,<ref href="/akn/gr/judgment/SCCC/2021/105/!main"> ΑΠ 105/2021</ref>). Εξάλλου, στη διάταξη του άρθρου 229 παρ. 1 του νέου, ήδη ισχύοντος από 1-7-2019 <ref href="/akn/gr/act/presidentialDecree/1985/283/!main">Π.Κ.</ref> [<ref href="/akn/gr/act/law/2019/4619/!main">Ν. 4619/2019</ref> (Φ.Ε.Κ. 95/11-6-2019)], ορίζεται ότι: "Όποιος εν γνώσει καταμηνύει άλλον ψευδώς ή αναφέρει γι' αυτόν ενώπιον αρχής ότι τέλεσε αξιόποινη πράξη ή πειθαρχική παράβαση, τιμωρείται με φυλάκιση τουλάχιστον δύο ετών και χρηματική ποινή". Η νεότερη αυτή διάταξη του <ref href="/akn/gr/act/presidentialDecree/1985/283/!main">ΠΚ</ref> είναι δυσμενέστερη σε σχέση με την ταυτάριθμη του προϊσχύσαντος <ref href="/akn/gr/act/presidentialDecree/1985/283/!main">ΠΚ</ref>, αφενός μεν διότι η προηγούμενη διάταξη απαιτούσε και την επί σκοπώ πρόκλησης καταδίωξης τέλεση της πράξης, στοιχείο που δεν προβλέπεται στη νέα νομοτυπική μορφή της εν λόγω διάταξης (<ref href="/akn/gr/judgment/SCCC/2022/1282/!main">ΑΠ 1282/2022</ref>), αφετέρου δε διότι η προηγούμενη διάταξη προέβλεπε ποινή φυλάκισης τουλάχιστον ενός (1) έτους, ενώ η νεότερη προβλέπει ποινή φυλάκισης τουλάχιστον δύο (2) ετών και χρηματική ποινή.</p>
          </item>
          <item eId="motivation_list_1__item_3">
            <p>Συνεπώς, στην κρινόμενη υπόθεση, κατ' εφαρμογή του <ref href="/akn/gr/act/presidentialDecree/1985/283/!main#art_2__par_1">άρθρου 2 παρ. 1 του Π.Κ.</ref>, εφαρμοστέα τυγχάνει η προγενέστερη διάταξη του <ref href="/akn/gr/act/presidentialDecree/1985/283/!main#art_229__par_1">άρθρου 229 παρ. 1 του Π.Κ.</ref>, όπως αυτή ίσχυε μέχρι 30-6-2019, ως ισχύουσα κατά τον χρόνο τέλεσης της αξιόποινης πράξης της ψευδούς καταμήνυσης (...-2015), που αποδίδεται στην αναιρεσείουσα - κατηγορούμενη, καθόσον οδηγεί για τους προαναφερθέντες λόγους στην ευμενέστερη μεταχείριση της τελευταίας (<ref href="/akn/gr/judgment/SCCC/2023/174/!main">ΑΠ 174/2023</ref>,<ref href="/akn/gr/judgment/SCCC/2021/77/!main"> ΑΠ 77/2021</ref>,<ref href="/akn/gr/judgment/SCCC/2020/1340/!main"> ΑΠ 1340/2020</ref>). Περαιτέρω, η καταδικαστική απόφαση έχει την απαιτούμενη από τις διατάξεις των άρθρων <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>. ειδική και εμπεριστατωμένη αιτιολογία, η έλλειψη της οποίας ιδρύει τον από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' του Κ.Ποιν.Δ</ref>. λόγο αναίρεσης, όταν εκτίθενται σ' αυτήν, με σαφήνεια, πληρότητα και χωρίς αντιφάσεις ή λογικά κενά, τα προκύψαντα από την αποδεικτική διαδικασία πραγματικά περιστατικά, στα οποία στηρίχθηκε η κρίση του δικαστηρίου για τη συνδρομή των αντικειμενικών και υποκειμενικών στοιχείων του εγκλήματος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην εφαρμοσθείσα ουσιαστική ποινική διάταξη. Για την ύπαρξη τέτοιας αιτιολογίας είναι παραδεκτή η αλληλοσυμπλήρωση του αιτιολογικού με το διατακτικό, που αποτελούν ενιαίο σύνολο. Δεν αρκεί, όμως, η επανάληψη της διατύπωσης του νόμου για την αιτιολογία, η πληρότητα της οποίας εξασφαλίζεται, όπως προκύπτει από τις διατάξεις των άρθρων <ref href="/akn/gr/act/presidentialDecree/1986/258/!main#art_139">139</ref> και <ref href="/akn/gr/act/presidentialDecree/1986/258/!main#art_177">177</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>., όταν γίνεται αναφορά στα αποδεικτικά μέσα που δέχθηκε το δικαστήριο για να καταλήξει στην κρίση του με βάση συγκεκριμένους συλλογισμούς για κάθε ζήτημα που ασκεί ουσιώδη επιρροή στην έκβαση της δίκης. Για την πληρότητα της αιτιολογίας πρέπει να προκύπτει ότι το δικαστήριο, για το σχηματισμό της δικανικής του πεποίθησης, έλαβε υπόψη και συνεκτίμησε όλα τα αποδεικτικά μέσα και όχι μόνο μερικά από αυτά, κατ' επιλογή, χωρίς να είναι απαραίτητη η αξιολογική συσχέτιση και σύγκριση των διαφόρων αποδεικτικών μέσων και των μαρτυρικών καταθέσεων μεταξύ τους, ενώ δεν απαιτείται να προσδιορίζεται ποιο βάρυνε περισσότερο για το σχηματισμό της δικανικής κρίσης. Σε περίπτωση δε που εξαίρονται ορισμένα από τα αποδεικτικά μέσα, δεν σημαίνει ότι δεν λήφθηκαν υπόψη τα άλλα, ούτε ανακύπτει ανάγκη αιτιολόγησης γιατί δεν εξαίρονται τα άλλα, εφόσον δεν εξαιρέθηκαν ρητά. Επίσης, για την πληρότητα της αιτιολογίας της καταδικαστικής απόφασης για την ψευδή καταμήνυση, πρέπει, εκτός άλλων, να αναφέρονται σ' αυτήν, ότι η καταμήνυση ή ανακοίνωση ή αναφορά, που έγινε ενώπιον αρμόδιας αρχής, αναφέρεται σε τέλεση από άλλον αξιόποινης πράξης ή πειθαρχικής παράβασης και είναι ψευδής, δηλαδή αντικειμενικά αναληθής (<ref href="/akn/gr/judgment/SCCC/2022/1114/!main">ΑΠ 1114/2022</ref>,<ref href="/akn/gr/judgment/SCCC/2020/995/!main"> ΑΠ 995/2020</ref>,<ref href="/akn/gr/judgment/SCCC/2020/1316/!main"> ΑΠ 1316/2020</ref>). Ο δόλος, δηλαδή η γνώση του ψευδούς της καταμήνυσης πρέπει να αιτιολογείται ειδικώς και να εκτίθενται συγκεκριμένα περιστατικά, από τα οποία να συνάγεται αυτή, καθώς επίσης και ο σκοπός της καταδίωξης του μηνυθέντος, είναι δε αδιάφορο αν ο σκοπός αυτός επιτεύχθηκε (<ref href="/akn/gr/judgment/SCCC/2023/60/!main">ΑΠ 60/2023</ref>,<ref href="/akn/gr/judgment/SCCC/2022/1007/!main"> ΑΠ 1007/2022</ref>,<ref href="/akn/gr/judgment/SCCC/2021/77/!main"> ΑΠ 77/2021</ref>). Ειδικότερα, ο δόλος του δράστη συνίσταται στη γνώση του, κατά το χρόνο της καταμήνυσης, ότι το περιεχόμενο της καταγγελίας του είναι αναληθές και ότι αφορά αξιόποινη πράξη ή πειθαρχική παράβαση, στη θέληση να περιέλθει η αναφορά στην αρχή, καθώς και στο σκοπό του (υπερχειλής υποκειμενική υπόσταση) να κινηθεί η ποινική ή πειθαρχική διαδικασία (<ref href="/akn/gr/judgment/SCCC/2023/174/!main">ΑΠ 174/2023</ref>). Ενδεχόμενος δόλος δεν αρκεί, σχετικά με το ψευδές των καταμηνυθέντων πραγματικών περιστατικών, ο δε δράστης αρκεί να γνωρίζει και να θέλει να καταμηνύσει ενώπιον αρχής ψευδή πραγματικά περιστατικά, που θεμελιώνουν αξιόποινη πράξη ή πειθαρχική παράβαση. Η ύπαρξη του δόλου δεν είναι, κατ' αρχάς, αναγκαίο να αιτιολογείται ιδιαιτέρως, διότι ενυπάρχει στη θέληση παραγωγής των πραγματικών περιστατικών που συγκροτούν την αντικειμενική υπόσταση του εγκλήματος και εξυπακούεται ότι υπάρχει σε κάθε συγκεκριμένη περίπτωση από την πραγμάτωση των περιστατικών αυτών. Όταν όμως, όπως συμβαίνει επί του εν προκειμένω ερευνώμενου εγκλήματος της ψευδούς καταμήνυσης αξιώνονται από το νόμο πρόσθετα στοιχεία για την υποκειμενική υπόσταση του εγκλήματος, όπως η "εν γνώσει" ορισμένου περιστατικού τέλεση της πράξης ή η τέλεση της πράξης με το "σκοπό" πρόκλησης ορισμένου αποτελέσματος, δηλαδή άμεσος δόλος, η ύπαρξη αυτού πρέπει να αιτιολογείται ειδικά, με παράθεση των περιστατικών που δικαιολογούν, ότι υπήρχε το στοιχείο της γνώσης. Υπάρχει, όμως, και στις περιπτώσεις αυτές η εν λόγω αιτιολογία, όταν, κατά τις παραδοχές της απόφασης, ο σχετικός με το ψευδές γεγονός ισχυρισμός του δράστη, θεμελιώνεται σε προσωπική πεποίθηση ή αντίληψη του ιδίου ή σε δική του πράξη ή παράλειψη, οπότε είναι αυτονόητη η σχετική γνώση του, χωρίς να απαιτείται παράθεση άλλων, σχετικών με τη γνώση, περιστατικών (<ref href="/akn/gr/judgment/SCCC/2023/559/!main">ΑΠ 559/2023</ref>,<ref href="/akn/gr/judgment/SCCC/2022/966/!main"> ΑΠ 966/2022</ref>,<ref href="/akn/gr/judgment/SCCC/2021/1173/!main"> ΑΠ 1173/2021</ref>,<ref href="/akn/gr/judgment/SCCC/2019/564/!main"> ΑΠ 564/2019</ref>,<ref href="/akn/gr/judgment/SCCC/2016/1171/!main"> ΑΠ 1171/2016</ref>). Αν λείπει τέτοια αιτιολογία, τότε ιδρύεται ο από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' του Κ.Ποιν.Δ</ref>. λόγος αναίρεσης για έλλειψη από την καταδικαστική απόφαση της ειδικής και εμπεριστατωμένης αιτιολογίας. Όμως, δεν αποτελούν λόγους αναίρεσης η εσφαλμένη εκτίμηση των αποδείξεων, ειδικότερα δε η εσφαλμένη εκτίμηση και αξιολόγηση των μαρτυρικών καταθέσεων και των εγγράφων, η παράλειψη αναφοράς και αξιολόγησης κάθε αποδεικτικού στοιχείου χωριστά, καθώς και η παράλειψη συσχέτισης των αποδεικτικών μέσων μεταξύ τους, καθόσον στις περιπτώσεις αυτές, με την επίφαση της έλλειψης ειδικής και εμπεριστατωμένης αιτιολογίας, πλήττεται ανεπιτρέπτως η, αναιρετικώς ανέλεγκτη περί τα πράγματα, κρίση του δικαστηρίου της ουσίας (<ref href="/akn/gr/judgment/SCCC/2005/1/!main">Ολ. Α.Π. 1/2005</ref>,<ref href="/akn/gr/judgment/SCCC/2023/753/!main"> ΑΠ 753/2023</ref>,<ref href="/akn/gr/judgment/SCCC/2022/1531/!main"> ΑΠ 1531/2022</ref>,<ref href="/akn/gr/judgment/SCCC/2020/999/!main"> Α.Π. 999/2020</ref>). Τέλος, λόγο αναίρεσης, κατά το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Ε' του Κ.Ποιν.Δ</ref>., αποτελεί και η εσφαλμένη ερμηνεία ή εφαρμογή ουσιαστικής ποινικής διάταξης. Εσφαλμένη ερμηνεία υπάρχει, όταν ο δικαστής αποδίδει στον νόμο διαφορετική έννοια από εκείνη που πραγματικά έχει, ενώ εσφαλμένη εφαρμογή υπάρχει, όταν το δικαστήριο της ουσίας δεν υπάγει σωστά τα πραγματικά περιστατικά που δέχθηκε ότι αποδείχθηκαν στη διάταξη που εφαρμόσθηκε, περίπτωση δε εσφαλμένης εφαρμογής ουσιαστικής ποινικής διάταξης συνιστά και η εκ πλαγίου παραβίαση της διάταξης αυτής, η οποία υπάρχει, όταν στο πόρισμα της απόφασης, που περιλαμβάνεται στο συνδυασμό του σκεπτικού με το διατακτικό και ανάγεται στα στοιχεία και την ταυτότητα του εγκλήματος, έχουν εμφιλοχωρήσει ασάφειες, αντιφάσεις ή λογικά κενά, με αποτέλεσμα να καθίσταται ανέφικτος ο αναιρετικός έλεγχος της ορθής ή μη εφαρμογής του νόμου, οπότε η απόφαση στερείται νόμιμης βάσης (<ref href="/akn/gr/judgment/SCCC/2022/457/!main">ΑΠ 457/2022</ref>,<ref href="/akn/gr/judgment/SCCC/2020/1308/!main"> ΑΠ 1308/2020</ref>).</p>
          </item>
          <item eId="motivation_list_1__item_4">
            <p>Στην προκειμένη περίπτωση, όπως προκύπτει από το σκεπτικό της προσβαλλομένης υπ' αριθμ. 98/2022 καταδικαστικής απόφασής του, το Τριμελές Εφετείο Πλημμελημάτων ..., που δίκασε σε δεύτερο βαθμό, μετά από εκτίμηση και αξιολόγηση όλων των μνημονευόμενων ειδικά αποδεικτικών μέσων [ένορκες καταθέσεις μαρτύρων κατηγορίας, ανάγνωση των πρακτικών του πρωτοβάθμιου δικαστηρίου, ανάγνωση των εγγράφων που αναφέρονται στα πρακτικά], δέχθηκε, κατά την αναιρετικώς ανέλεγκτη περί τα πράγματα κρίση του, ότι αποδείχθηκαν, τα ακολούθως περιγραφόμενα, κατά το μέρος που αφορούν την παρούσα δίκη, κατά πιστή μεταφορά, πραγματικά περιστατικά: "Στην ..., την ...-2015 και ώρα ... η κατηγορουμένη εν γνώσει της καταμήνυσε άλλον ψευδώς ενώπιον της αρχής ότι τέλεσε την αξιόποινη πράξη με σκοπό να προκαλέσει την καταδίωξή του για αυτήν. Ειδικότερα, με ένορκη κατάθεσή της ενώπιον προανακριτικών υπαλλήλων του Α.Τ. ..., για την οποία συντάχθηκε η από ...-2015 έκθεση ένορκης εξέτασης μάρτυρα, η οποία επέχει θέση μηνύσεως, καταμήνυσε ψευδώς, εν γνώσει της αναλήθειας του περιεχομένου της μηνύσεώς της αυτής, τον νυν εγκαλούντα και εν διαστάσει σύζυγό της Κ. Β. του Χ. για την τέλεση του αδικήματος της παραβίασης προσωρινής διαταγής (<ref href="/akn/gr/act/presidentialDecree/1985/283/!main#art_232_1__par_1">άρθρο 232 Α παρ.1 ΠΚ</ref>), εκθέτοντας στο περιεχόμενο της ως άνω μηνύσεώς της ότι ο νυν εγκαλών Κ. Β., ενώ όφειλε, δυνάμει της από ...-2015 προσωρινής διαταγής του Προέδρου του Μονομελούς Πρωτοδικείου ... να παραλάβει το ανήλικο τέκνο τους Έ. - Ν. την ...-2015 και ώρα ... από την οικία της στην ... ... και, ακολούθως, να μεταβούν από κοινού με το ως άνω τέκνο στην κατοικία του στην ... Αττικής, όπου και θα διέμεναν μέχρι την ...-2016, αυτός δεν συμμορφώθηκε με την προσωρινή διαταγή, αλλά παρέλαβε το ανήλικο τέκνο τους την ...-2015 και ώρα ... και έκτοτε δεν επικοινώνησε με την κατηγορουμένη, ούτε απαντούσε στο κινητό του τηλέφωνο, αλλά, μετέβη με το τέκνο τους στην ..., όπως την ενημέρωσε κατόπιν τηλεφωνικής επικοινωνίας ο πατέρας του νυν εγκαλούντος. Γνώριζε, όμως, η κατηγορουμένη καλώς ότι τα ανωτέρω ήταν ψευδή, διότι η αλήθεια ήταν ότι ο νυν εγκαλών Κ. Β. δεν μετέβη στην ... με το ανήλικο τέκνο τους την ...-2015, καθόσον αυτός αναχώρησε από την ... την ...-2015 και ώρα ... για να μεταβεί αεροπορικώς με το τέκνο τους στην ... και η πτήση αυτή έφθασε στην ... ώρα ..., ακολούθως δε αυτός προσήλθε αυτοβούλως στο ... Αθηνών, όπου συνελήφθη. Επομένως, η ως άνω μήνυση της κατηγορουμένης ήταν εν γνώσει της ψευδής και με αυτή επεδίωκε την κίνηση της ποινικής διαδικασίας σε βάρος του νυν εγκαλούντα, σκοπός ο οποίος επετεύχθη, καθώς με αφορμή την εν λόγω μήνυση, ο Κ. Β. συνελήφθη και σχηματίστηκε από το ... Αθηνών ποινική δικογραφία σε βάρος του, η οποία περιήλθε στην αρμόδια εισαγγελική αρχή, ασκήθηκε δε ποινική δίωξη κατά αυτού για την παράβαση του <ref href="/akn/gr/act/presidentialDecree/1985/283/!main#art_232_1__par_1">άρθρου 232 Α παρ.1 ΠΚ</ref>, όμως αυτός κηρύχθηκε αθώος δυνάμει της υπ' αριθμόν ΔΜ 251 <ref href="/akn/gr/judgment/MagistrateCourtAthens/2018/1/!main">1/21-3-2018 απόφασης του Δ' Μονομελούς Πλημμελειοδικείου Αθηνών</ref>. Η γνώση της κατηγορουμένης για την αναλήθεια της καταγγελίας της προκύπτει ιδίως από την κατάθεση της ίδιας της μητέρας της Ε. Β. ενώπιον του παρόντος Δικαστηρίου, η οποία ανέφερε πως την ημέρα της καταγγελίας (...-2015), παραμονή πρωτοχρονιάς, η ίδια (οπότε κατ' επέκταση και η θυγατέρα της κατηγορουμένη) πληροφορήθηκε από κάποιον ταξιτζή ότι πήγε τον μηνυόμενο μαζί με την ανήλικη κόρη του στο αεροδρόμιο της ... για να φύγει με την πρωινή πτήση αλλά τελικά, περί ώρα 11.30 πρωϊνή, ξαναγύρισε πατέρας και κόρη στην πόλη και ότι τελικά δεν ταξίδεψαν με την πρωινή πτήση για ....</p>
          </item>
          <item eId="motivation_list_1__item_5">
            <p>Συνεπώς, η κατηγορουμένη γνώριζε πως ο μηνυόμενος βρισκόταν στο νησί περί τις 12 μμ. το μεσημέρι της ημέρας εκείνης και ότι συνεπώς δεν υπήρχε περίπτωση να είχε φθάσει στην ... στις ... της ίδιας ημέρας, όπου έκανε την έγκλησή της, με οποιοδήποτε μέσο και αν έφευγε από το νησί. Η μάρτυρας Ε. Β. μάλιστα κατέθεσε ενώπιον του δευτεροβάθμιου Δικαστηρίου πως από όσο γνώριζε, δεν υπήρχαν την ημέρα εκείνη, ενδιάμεσες πτήσεις από ... προς .... Ακόμη όμως και να υπήρχαν, ο χρόνος δεν επαρκούσε για να φθάσει ο κατηγορούμενος με την ανήλικη στην ... αεροπορικώς και μετά οδικώς, πόσο μάλλον αν είχαν ταξιδέψει με πλοίο. Εξάλλου, ο μάρτυρας, εγκαλούμενος κατέθεσε ενώπιον του παρόντος Δικαστηρίου πως ο πατέρας του, Β. Χ., όταν δέχθηκε την κλήση της κατηγορουμένης, σε χρόνο που προηγήθηκε της μηνύσεώς της, απάντησε πως ο (ο εγκαλούμενος) "...μπορεί να έχει πάει στην ......", καθώς ο ίδιος δεν γνώριζε που βρισκόταν ο υιός του. Ο πατέρας δηλαδή σε καμία περίπτωση δεν δήλωσε ρητά και με σαφήνεια στην εγκαλούσα ότι ο εν διαστάσει σύζυγός της βρίσκεται στην ... μαζί με την ανήλικη θυγατέρα τους, ώστε να της δημιουργηθεί θετική γνώση και να σπεύσει αμέσως στο Α.Τ. για να υποβάλει έγκληση σε βάρος του για παραβίαση της προσωρινής διαταγής ως προς τον τόπο διαμονής του ανήλικου (... αντί για ...), κατά τη διάρκεια των διακοπών του Νέου Έτους. Ο δόλος της εγκαλούσας είναι άμεσος, δηλαδή με την ψευδή κατάθεσή της επεδίωκε την άσκηση ποινικής δίωξης σε βάρος του νυν εγκαλούντα και η ενέργειά της αυτή εντάσσεται στο πλαίσιο της πολυετούς αντιδικίας της με τον εν διαστάσει (τότε) σύζυγό της, με τον οποίο είχε αλληλομηνυθεί δεκάδες φορές και η σχέση τους ήταν κάκιστη. Επομένως, σύμφωνα με τα παραπάνω, πρέπει να κηρυχθεί ένοχη η κατηγορουμένη όπως κατηγορείται, κατά τα ειδικότερα αναφερόμενα στο διατακτικό της παρούσας". Στη συνέχεια, το ως άνω δικαστήριο της ουσίας (Τριμελές Εφετείο Πλημμελημάτων ...), που δίκασε, όπως προεκτέθηκε, σε δεύτερο βαθμό, κήρυξε ένοχη την αναιρεσείουσα - κατηγορούμενη για την αξιόποινη πράξη της ψευδούς καταμήνυσης, την καταδίκασε δε, αφού αναγνώρισε στο πρόσωπό της τη συνδρομή της ελαφρυντικής περίστασης του πρότερου σύννομου βίου (<ref href="/akn/gr/act/presidentialDecree/1985/283/!main#art_84__par_2">άρθρο 84 παρ. 2 περ. α' του ΠΚ</ref>), σε ποινή φυλάκισης οκτώ (8) μηνών, την εκτέλεση της οποίας ανέστειλε επί τριετία, με το ακόλουθο, κατά πιστή μεταφορά, διατακτικό: "</p>
          </item>
          <item eId="motivation_list_1__item_6">
            <p>Κηρύσσει την εκκαλούσα-κατηγορουμένη ένοχη του ότι: στην ... την ...-2015 και ώρα ..., εν γνώσει της καταμήνυσε άλλον ψευδώς ενώπιον αρχής ότι τέλεσε αξιόποινη πράξη με σκοπό να προκαλέσει την καταδίωξή του για αυτήν. Ειδικότερα, με ένορκη κατάθεσή της ενώπιον προανακριτικών υπαλλήλων του ΑΤ ..., για την οποία συντάχθηκε η από ...-2016 έκθεση ένορκης εξέτασης μάρτυρα, η οποία επέχει θέση μηνύσεως, καταμήνυσε ψευδώς εν γνώσει της αναληθείας του περιεχομένου της μηνύσεώς της αυτής, τον νυν εγκαλούντα και εν διαστάσει σύζυγό της Κ. Β. του Χ. για την τέλεση του αδικήματος της παραβίασης προσωρινής διαταγής (<ref href="/akn/gr/act/presidentialDecree/1985/283/!main#art_232_1__par_1">άρθρο 232 Α παρ.1 ΠΚ</ref>), εκθέτοντας στο περιεχόμενο της ως άνω μηνύσεώς της ότι ο εγκαλών Κ. Β., ενώ όφειλε, δυνάμει της από ...-2015 προσωρινής διαταγής του Προέδρου του Μονομελούς Πρωτοδικείου ... να παραλάβει το ανήλικο τέκνο τους Έ. - Ν. την ...-2015 και ώρα ... από την οικία της στην ... ... και, ακολούθως, να μεταβούν από κοινού με το ως άνω τέκνο στην κατοικία του στην ... Αττικής, όπου και θα διέμεναν μέχρι την ...-2016, αυτός δεν συμμορφώθηκε με την προσωρινή διαταγή, αλλά παρέλαβε το ανήλικο τέκνο τους την ...-2015 και ώρα ... και έκτοτε δεν επικοινώνησε με την κατηγορουμένη, ούτε απαντούσε στο κινητό του τηλέφωνο, αλλά, μετέβη με το τέκνο τους στην ..., όπως την ενημέρωσε κατόπιν τηλεφωνικής επικοινωνίας ο πατέρας του νυν εγκαλούντος. Γνώριζε, όμως, η κατηγορουμένη καλώς ότι τα ανωτέρω ήταν ψευδή, διότι η αλήθεια ήταν ότι ο νυν εγκαλών Κ. Β. δεν μετέβη στην ... με το ανήλικο τέκνο τους την ...-2015, καθόσον αυτός αναχώρησε από την ... την ...-2015 και ώρα .... για να μεταβεί αεροπορικώς με το τέκνο τους στην ... και η πτήση αυτή έφθασε στην ... ώρα ..., ακολούθως δε αυτός προσήλθε αυτοβούλως στο ... Αθηνών, όπου συνελήφθη. Επομένως, η ως άνω μήνυση της κατηγορουμένης ήταν εν γνώσει της ψευδής και με αυτή επεδίωκε την κίνηση της ποινικής διαδικασίας σε βάρος του νυν εγκαλούντα, σκοπός ο οποίος επετεύχθη, καθώς με αφορμή την εν λόγω μήνυση, ο Κ. Β. συνελήφθη και σχηματίστηκε από το ... Αθηνών ποινική δικογραφία σε βάρος του, η οποία περιήλθε στην αρμόδια εισαγγελική αρχή, ασκήθηκε δε ποινική δίωξη κατά αυτού για την παράβαση του <ref href="/akn/gr/act/presidentialDecree/1985/283/!main#art_232_1__par_1">άρθρου 232 Α παρ.1 ΠΚ</ref>, όμως αυτός κηρύχθηκε αθώος δυνάμει της υπ' αριθμόν ΔΜ 251 <ref href="/akn/gr/judgment/MagistrateCourtAthens/2018/1/!main">1/21-3-2018 απόφασης του Δ' Μονομελούς Πλημμελειοδικείου Αθηνών</ref>". Με αυτά που δέχθηκε το Τριμελές Εφετείο Πλημμελημάτων ..., διέλαβε στην προσβαλλομένη απόφασή του την απαιτούμενη από τις διατάξεις των άρθρων <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Ποιν.Δ</ref>. ειδική και εμπεριστατωμένη αιτιολογία, κατά τα αναφερόμενα στην προηγηθείσα νομική σκέψη, ως προς την κήρυξη ένοχης της αναιρεσείουσας - κατηγορούμενης για την αποδιδόμενη σ'αυτήν αξιόποινη πράξη της ψευδούς καταμήνυσης, που τελέστηκε την ...-2015, αφού εκτίθενται σ' αυτήν, κατά την παραδεκτή αλληλοσυμπλήρωση σκεπτικού και διατακτικού της, με σαφήνεια και πληρότητα, χωρίς αντιφάσεις ή λογικά κενά, κατά τρόπο επιτρέποντα τον αναιρετικό έλεγχο, τα πραγματικά περιστατικά που προέκυψαν από την αποδεικτική διαδικασία και συγκροτούν την αντικειμενική και υποκειμενική υπόσταση του ανωτέρω εγκλήματος (ψευδούς καταμήνυσης), όπως η έννοιά του εκτέθηκε στην προηγηθείσα σχετική νομική σκέψη της παρούσης αποφάσεως, για την οποία κηρύχθηκε ένοχη και καταδικάστηκε η αναιρεσείουσα - κατηγορούμενη, τα αποδεικτικά μέσα από τα οποία συνήγαγε τα περιστατικά αυτά, καθώς και τους νομικούς συλλογισμούς, δυνάμει των οποίων προέβη στην υπαγωγή τους στις ουσιαστικές ποινικές διατάξεις του <ref href="/akn/gr/act/presidentialDecree/1985/283/!main#art_229__par_1">άρθρου 229 παρ. 1 του Π.Κ.</ref>, όπως ίσχυε πριν την αντικατάστασή του με το <ref href="/akn/gr/act/law/2019/4619/!main">Ν. 4619/2019</ref>, καθώς και στις γενικές διατάξεις των άρθρων 1, 14, 16,17,18 β', 26 παρ.<ref href="/akn/gr/act/presidentialDecree/1985/283/!main#art_0__par_1">1</ref>, <ref href="/akn/gr/act/presidentialDecree/1985/283/!main#art_0__par_27">27</ref>, <ref href="/akn/gr/act/presidentialDecree/1985/283/!main#art_0__par_51">51</ref>, <ref href="/akn/gr/act/presidentialDecree/1985/283/!main#art_0__par_53">53</ref>, <ref href="/akn/gr/act/presidentialDecree/1985/283/!main#art_0__par_61">61</ref>, <ref href="/akn/gr/act/presidentialDecree/1985/283/!main#art_0__par_63">63</ref>, <ref href="/akn/gr/act/presidentialDecree/1985/283/!main#art_0__par_64">64</ref>, <ref href="/akn/gr/act/presidentialDecree/1985/283/!main#art_0__par_79">79</ref>, <ref href="/akn/gr/act/presidentialDecree/1985/283/!main#art_0__par_83">83</ref>, <ref href="/akn/gr/act/presidentialDecree/1985/283/!main#art_0__par_84">84</ref> παρ. <ref href="/akn/gr/act/presidentialDecree/1985/283/!main#art_0__par_2α">2α</ref> του <ref href="/akn/gr/act/presidentialDecree/1985/283/!main">Ποινικού Κώδικα</ref>, όπως ισχύουν με τις μεταβολές που επήλθαν με το <ref href="/akn/gr/act/law/2019/4619/!main">Ν. 4619/2019</ref>, τις οποίες (ουσιαστικές ποινικές διατάξεις) ορθώς ερμήνευσε και εφάρμοσε, χωρίς να απαιτείται η συγκριτική στάθμιση και αξιολογική συσχέτιση αυτών (αποδεικτικών μέσων) ούτε η διευκρίνιση από ποιο ή ποια αποδεικτικά μέσα προέκυψε η κάθε παραδοχή και χωρίς ανάγκη ειδικής μνείας του τι αποδείχθηκε από το καθένα από αυτά ή προσδιορισμού της αποδεικτικής βαρύτητας κάθε αποδεικτικού μέσου, καθώς και οι συλλογισμοί με βάση τους οποίους προέβη στην υπαγωγή τους στις ως άνω εφαρμοσθείσες ουσιαστικές ποινικές διατάξεις, τις οποίες δεν παραβίασε ούτε ευθέως ούτε εκ πλαγίου. Οι περί του αντιθέτου αιτιάσεις της αναιρεσείουσας - κατηγορουμένης είναι αβάσιμες, καθόσον διαλαμβάνονται στην προσβαλλομένη απόφαση όλα τα στοιχεία που συγκροτούν την αντικειμενική και υποκειμενική υπόσταση του προαναφερθέντος εγκλήματος κατά τόπο, χρόνο και λοιπές περιστάσεις. Συγκεκριμένα, διαλαμβάνεται στην προσβαλλόμενη απόφαση, με την προσήκουσα ειδική και εμπεριστατωμένη αιτιολογία, η συνδρομή των αναγκαίων στοιχείων για την κατάφαση της αντικειμενικής υπόστασης του ανωτέρω αδικήματος της ψευδούς καταμήνυσης, ήτοι παρατίθενται: α) τα όσα ψευδή περιέλαβε η αναιρεσείουσα - κατηγορούμενη στην μήνυσή της, την οποία υπέβαλε την ...-2015, περί ώρα ..., κατά του μηνυομένου, εν διαστάσει τότε, συζύγου της Κ.... Β., ενώπιον αρχής και δη ενώπιον του Α.Τ. .... Ειδικότερα, παρατίθεται το περιεχόμενό της μηνύσεως, σύμφωνα με το οποίο, η αναιρεσείουσα κατήγγειλε ότι ο ως άνω μηνυόμενος τέλεσε την πλημμεληματικής μορφής αξιόποινη πράξη της παραβίασης προσωρινής διαταγής (<ref href="/akn/gr/act/presidentialDecree/1985/283/!main#art_232_1__par_1">άρθρου 232 Α παρ. 1 ΠΚ</ref>, ήδη καταργηθέντος από 1-7-2019 με τον <ref href="/akn/gr/act/law/2019/4620/!main">Ν. 4620/2019</ref>), δεδομένου ότι δεν συμμορφώθηκε με την από ...-2015 προσωρινή διαταγή του Προέδρου του Μονομελούς Πρωτοδικείου ..., δυνάμει της οποίας, ενώ όφειλε να παραλάβει το ανήλικο τέκνο τους Έ. -Ν. την ...-2015 και ώρα ... από την οικία της στην ... ... και ακολούθως να μεταβούν από κοινού με το ανήλικο τέκνο στην κατοικία του στην ... Αττικής, όπου θα διέμεναν μέχρι την ...-2016, αυτός δεν συμμορφώθηκε με την προσωρινή διαταγή, αλλά μετέβη στην ..., και β) ότι η καταγγελία αυτή ήταν ψευδής, καθώς και ότι το αληθές ήταν πως ο ανωτέρω Κ.... Β. δεν τέλεσε την ανωτέρω καταγγελλόμενη αξιόποινη πράξη, αφού δεν είχε μεταβεί με το ανήλικο τέκνο τους στην ..., αλλά αναχώρησε από το αεροδρόμιο της ... στις .... και έφθασε στο αεροδρόμιο Αθηνών περί ώρα ...., οπότε συνελήφθη από αστυνομικούς του ΑΤ Αερολιμένα, σχηματίστηκε σχετική δικογραφία και ασκήθηκε ποινική δίωξη σε βάρος του από τον αρμόδιο Εισαγγελέα για παράβαση <ref href="/akn/gr/act/presidentialDecree/1985/283/!main#art_232_1">άρθρου 232 Α ΠΚ</ref>. Η κρίση εξάλλου, του δικάσαντος σε δεύτερο βαθμό, ως άνω δικαστήριού ουσίας, ότι τα καταγγελόμενα περιστατικά ήταν ψευδή στηρίχθηκε και στο λογικό συμπέρασμα ότι, στις ..., που κατατέθηκε η επίμαχη μήνυση, ο μηνυόμενος Κ. Β., δεν θα μπορούσε να βρίσκεται στην ..., αφού κατά την χρονική εκείνη στιγμή βρισκόταν εισέτι στην ..., από όπου αναχώρησε αεροπορικώς για ... μετά από δύο περίπου ώρες, ήτοι στις .... Και, γ) Περαιτέρω, στην προσβαλλόμενη απόφαση διαλαμβάνεται ότι η αναιρεσείουσα - κατηγορούμενη τελούσε σε γνώση της αναλήθειας των παραπάνω γεγονότων, που κατήγγειλε την ...-2015, με την μήνυση που κατέθεσε ενώπιον των αστυνομικών του ΑΤ ..., κατά του μηνυομένου Κ. Β., τα οποία αφορούν την τέλεση από τον τελευταίο της αξιόποινης πράξης της παράβασης του <ref href="/akn/gr/act/presidentialDecree/1985/283/!main#art_232_1">άρθρου 232 Α ΠΚ</ref>, επιβεβαίωσε δε αυτά ενόρκως, προς δε, παρατίθεται, ακόμη και η πρόθεσή της, όπως με αυτά (τα εν γνώσει της ψευδή), που διέλαβε στην προαναφερθείσα μήνυσή της, επιτύχει την ποινική δίωξη του ως άνω μηνυομένου, ενώ προσδιορίζεται με την προσήκουσα αιτιολογική επάρκεια και η υποκείμενη δόλια προαίρεσή της (αναιρεσείουσας - κατηγορουμένης), συγκεκριμένα δε η γνώση αυτής ως προς την αναλήθεια των ανωτέρω, που διέλαβε στην ως άνω μήνυσή της και επιβεβαίωσε ενόρκως, θεμελιούμενη, όπως συνάγεται από το σύνολο των παραδοχών της προσβαλλομένης απόφασης, σε προσωπική και άμεση αντίληψη της ιδίας, εδραζόμενη στην άμεση πληροφόρηση που είχε για τις κινήσεις του ως άνω εν διαστάσει συζύγου της, στις ...-2015, από την μητέρα της με την οποία συγκατοικούσαν στον κρίσιμο εκείνο χρόνο στη ..., έτσι ώστε να μην απαιτείται παράθεση και άλλων πρόσθετων, σχετικά με τη γνώση αυτή, περιστατικών, ενώ τέλος ο σκοπός της πρόκλησης ποινικής δίωξης του εν διαστάσει ως άνω συζύγου της, δικαιολογείται και από το γεγονός της μακρόχρονης αντιδικίας μεταξύ των συζύγων και του πλήθους των εκατέρωθεν μηνύσεων. Οι περί των αντιθέτων αιτιάσεις της αναιρεσείουσας - κατηγορουμένης περί ελλιπούς και μη ειδικής αιτιολογίας της προσβαλλόμενης απόφασης, αναφορικά με την γνώση της ως προς το ψευδές του περιεχομένου της μηνύσεώς της και ως προς τον άμεσο δόλο της για την άσκηση ποινικής δίωξης σε βάρος του μηνυομένου, είναι απορριπτέες ως αβάσιμες, αφού το δικαστήριο της ουσίας, θεμελίωσε την σχετική κρίση του ως προς τα ως άνω απαιτούμενα στοιχεία στις προαναφερόμενες παραδοχές και με επαρκή και σαφή αιτιολογία, καθώς και από την αλληλοσυμπλήρωση του σκεπτικού και του διατακτικού του, κήρυξε αυτήν ένοχη για την ανωτέρω αξιόποινη πράξη. Οι λοιπές εμπεριεχόμενες στο αναιρετήριο αιτιάσεις και ισχυρισμοί της αναιρεσείουσας - κατηγορούμενης, σχετικά με την εκτίμηση των αποδείξεων, ως προς τις οποίες κρίθηκαν αβάσιμοι οι ως άνω αναιρετικοί λόγοι, που συνιστούν αμφισβήτηση των εις βάρος της ουσιαστικών παραδοχών της προσβαλλόμενης καταδικαστικής απόφασης και της ορθότητας του αποδεικτικού της πορίσματος, λαμβανομένου υπόψη του ότι αναφέρονται σε διαφορετική αξιολόγηση των αποδεικτικών μέσων, απαραδέκτως προβάλλονται, καθόσον, με την επίφαση της έλλειψης ειδικής και εμπεριστατωμένης αιτιολογίας, πλήττεται, ανεπιτρέπτως, η αναιρετικώς ανέλεγκτη, περί τα πράγματα, κρίση του δικαστηρίου της ουσίας. Επομένως, οι σχετικοί λόγοι της κρινόμενης αίτησης αναίρεσης, με τους οποίους επιχειρείται η θεμελίωση των από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' και Ε' του Κ.Ποιν.Δ</ref>. αναιρετικών λόγων της έλλειψης ειδικής και εμπεριστατωμένης αιτιολογίας της προσβαλλομένης απόφασης, καθώς και της εσφαλμένη ερμηνείας και εφαρμογής των ανωτέρω ουσιαστικών ποινικών διατάξεων, από το δικαστήριο της ουσίας που την εξέδωσε, με την εκ πλαγίου παραβίαση αυτών (ουσιαστικών ποινικών διατάξεων), στερώντας την προσβαλλόμενη απόφαση νόμιμης βάσης, είναι αβάσιμοι.</p>
          </item>
          <item eId="motivation_list_1__item_7">
            <p>Κατόπιν τούτων, εφόσον δεν υπάρχει έτερος λόγος αναιρέσεως προς έρευνα, πρέπει να απορριφθεί η κρινόμενη αίτηση αναίρεσης και να καταδικαστεί η αναιρεσείουσα στα έξοδα της ποινικής διαδικασίας (<ref href="/akn/gr/act/presidentialDecree/1986/258/!main#art_578__par_2">άρθρο 578 §2 ΚΠΔ</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Απορρίπτει</outcome> την από ...-2023 (με αριθμ. πρωτ. 7641) αίτηση της Α. Ρ. του Ι., κατοίκου ... Αττικής, για αναίρεση της υπ' αριθμό 98/2022 απόφασης του Τριμελούς Εφετείου Πλημμελημάτων .... Και</p>
        <p><outcome>Καταδικάζει</outcome> την αναιρεσείουσα στα δικαστικά έξοδα, τα οποία ανέρχονται στο ποσό των διακοσίων πενήντα (250) ευρώ.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2023-12-18">18 Δεκεμβρίου 2023</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 20 Δεκεμβρίου 2023.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
