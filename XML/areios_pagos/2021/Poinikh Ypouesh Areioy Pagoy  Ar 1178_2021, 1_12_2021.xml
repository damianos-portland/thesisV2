<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1178/!main"/>
          <FRBRuri value="/akn/gr/judgment/SCCC/2021/1178/"/>
          <FRBRdate name="courtConferenceDate" date="2021-12-01"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1178/ell@/!main"/>
          <FRBRuri value="/akn/gr/judgment/SCCC/2021/1178/ell@"/>
          <FRBRdate name="courtConferenceDate" date="2021-12-01"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1178/ell@/!main.xml"/>
          <FRBRuri value="/akn/gr/judgment/SCCC/2021/1178/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-01" by="#SCCC" refersTo="#courtConferenceDate"/>
        <step date="2021-11-03" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1178/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1178/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Μιλτιάδη Χατζηγεωργίου, Αντιπρόεδρο του Αρείου Πάγου, Βασιλική Ηλιοπούλου, Κωνσταντίνα Μαυρικοπούλου, Μαρία Κουβίδου και 'Αννα Φωτοπούλου - Ιωάννου-Εισηγήτρια, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2021-11-03">3 Νοεμβρίου 2021</date>, με την παρουσία του Αντεισαγγελέα του Αρείου Πάγου Ευάγγελου Ζαχαρή (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Γ. Τ. του Σ., κατοίκου ..., που εκπροσωπήθηκε από τον πληρεξούσιο δικηγόρο του Χρήστο Νάστο, για αναίρεση της υπ'αριθ. <ref href="/akn/gr/judgment/AppelateCourtLarisa/2020/82/!main">82/2020 απόφασης του Τριμελούς Εφετείου Λάρισας</ref>.</p>
    </header>
    <judgmentBody>
      <introduction>
        <p>Το Τριμελές Εφετείο Λάρισας, με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που περιλαμβάνονται στην από 6 Νοεμβρίου 2020 κρινόμενη αίτηση, η οποία ασκήθηκε ενώπιον του Γραμματέα του Εφετείου Λάρισας, Παναγιώτη Γκανάτσιου, έλαβε αριθμό 10/2020 και καταχωρίστηκε στο οικείο πινάκιο με τον αριθμό 1214/2020.</p>
      </introduction>
      <motivation>
        <p>Αφού άκουσε Τον Αντεισαγγελέα, που πρότεινε να απορριφθεί η προκείμενη αίτηση αναίρεσης και να επιβληθούν τα έξοδα στον αναιρεσείοντα και τον πληρεξούσιο δικηγόρο του, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η κρινόμενη από 6.11.2020 αίτηση του Γ. Τ., για αναίρεση της υπ' αριθμό 82/24.2.2020 απόφασης του Τριμελούς Εφετείου Πλημμελημάτων Λάρισας, έχει ασκηθεί νομότυπα και εμπρόθεσμα, περιέχει δε σαφείς και ορισμένους λόγους αναίρεσης και δη αυτούς της έλλειψης ειδικής και εμπεριστατωμένης αιτιολογίας και της εσφαλμένης ερμηνείας και εφαρμογής ποινικής διάταξης [άρθρ.510 <ref href="/akn/gr/act/presidentialDecree/1986/258/!main__par_1">παρ.1 στοιχ. Δ' και Ε' ΚΠοινΔ</ref>]. Επομένως, είναι παραδεκτή και πρέπει να εξεταστεί περαιτέρω.</p>
          </item>
          <item eId="motivation_list_1__item_2">
            <p>Σύμφωνα με τη διάταξη του άρθρου 15 παρ.4 της Κοινής Υπουργικής Απόφασης (Δημόσιας Τάξης και Πολιτισμού) 4325/1999, (ΦΕΚ Β' 400) που εκδόθηκε κατ' εξουσιοδότηση του άρθρου του <ref href="/akn/gr/act/law/1993/2168/!main">Ν. 2168/1993</ref>, στο οποίο άρθρο προβλέπονται οι όροι φύλαξης και μεταφοράς των σκοπευτικών όπλων, αναφέρεται πως "η μεταφορά σκοπευτικών όπλων και φυσιγγίων αυτών επιτρέπεται αποκλειστικά στα πρόσωπα που έχουν εφοδιαστεί με άδεια κατοχής ή οπλοφορίας ή προκειμένου περί σωματείων, στα ειδικά προς τούτο εξουσιοδοτημένα απ' αυτά πρόσωπα και μόνο από την κατοικία τους ή την έδρα του σωματείου, στο σκοπευτήριο για προπόνηση ή συμμετοχή σε αγώνες και αντίστροφα. Τα όπλα μεταφέρονται πάντοτε κενά φυσιγγίων εντός ειδικής οπλοθήκης". Σύμφωνα δε με τη διάταξη του άρθρου 21 της ως άνω ΚΥΑ "Για τους παραβάτες των διατάξεων της παρούσας απόφασης εφαρμόζονται οι διατάξεις της <ref href="/akn/gr/act/law/1993/2168/!main#art_17__par_4">παραγράφου 4 του άρθρου 17 του Ν.2168/1993</ref>, όπως η διάταξη αυτή προστέθηκε με την <ref href="/akn/gr/act/law/1995/2334/!main#art_4__par_6">παράγραφο 6 του άρθρου 4 του Ν.2334/1995</ref>". Κατά δε τη διάταξη του <ref href="/akn/gr/act/law/1993/2168/!main#art_17__par_4">άρθρου 17 παρ.4 του ν.2168/1993</ref> "οι παραβάτες των διατάξεων των υπουργικών αποφάσεων, που εκδίδονται κατ' εξουσιοδότηση του παρόντος νόμου, τιμωρούνται με φυλάκιση μέχρι ενός (1) έτους και χρηματική ποινή, εφόσον η πράξη δεν τιμωρείται βαρύτερα από άλλη διάταξη". Σύμφωνα εξάλλου με τη διάταξη του <ref href="/akn/gr/act/law/2016/4411/!main#art_8">άρθρου 8 του Ν 4411/2016</ref> : "1.Εξαλείφεται το αξιόποινο και παύει η δίωξη των ακόλουθων αξιόποινων πράξεων, που έχουν τελεσθεί μέχρι και τις 31-3-2016 :α] των πταισμάτων και β]των πλημμελημάτων, κατά των οποίων ο νόμος απειλεί ποινή φυλάκισης μέχρι δύο [2] έτη ή χρηματική ποινή ή και τις δύο ποινές. 2.Εάν, στην περίπτωση των πλημμελημάτων της παραγράφου 1 ο υπαίτιος υποπέσει μέσα σε δύο [2] έτη από τη δημοσίευση του νόμου σε νέα από δόλο αξιόποινη πράξη κακουργήματος ή πλημμελήματος και καταδικαστεί αμετάκλητα οποτεδήποτε σε ποινή στερητική της ελευθερίας ανώτερη των έξι [6] μηνών, συνεχίζεται η κατ' αυτού παυθείσα ποινική δίωξη και δεν υπολογίζεται στο χρόνο παραγραφής του αξιοποίνου της πρώτης πράξης ο διανυθείς χρόνος από την παύση της δίωξης μέχρι την αμετάκλητη καταδίκη για νέα πράξη.3]Οι δικογραφίες που αφορούν τις παραπάνω αξιόποινες πράξεις, τίθενται στο αρχείο με πράξη του αρμόδιου εισαγγελέα ή δημόσιου κατηγόρου....4]....5] Η κατά τα ανωτέρω παραγραφή του αξιόποινου και η παύση της ποινικής δίωξης, δεν ισχύει για τα εγκλήματα: α) ως προς τον ποινικό κώδικα, των άρθρων 81Α, 142, 149, 154, 155, 157 παρ. 3 εδάφιο β', 158 παράγραφοι 1 και 2, 162, 163, 164 παρ. 1, 165 παράγραφοι 1 και 2, 166, 173 παρ. 1, 175, 177, 178, 181, 182, 192, 193 παρ. 1, 200, 201, 215, 218 παρ. 3, 220, 221 παράγραφοι 1 και 2, 222, 228 παρ. 1, 230, 234, 241, 251 παράγραφοι 1 και 2, 255, 259, 261, 286 παρ. 2, 334 παρ. 1, 337, 345 παρ. 1 περιπτώσεις β' και γ, 346 παρ. 1, 352Β, 358, 359, 360 παρ. 3, 362 για τις περιπτώσεις που τελείται δια του τύπου, 375 παρ. 1 εδάφιο α, 377 για τις περιπτώσεις αγοράς εμπορευμάτων με πίστωση, 389 παρ. 1, 397 παράγραφοι 1 και 2, 398 (απλή χρεοκοπία), 399 παράγραφοι 1 και 2, 403 παράγραφοι 1 και 2, 406.....". Περαιτέρω, κατά το άρθρο 510 παρ.1 στοιχ.Ε' <ref href="/akn/gr/act/presidentialDecree/1986/258/!main">ΚΠοινΔ</ref>, λόγο αναίρεσης της απόφασης αποτελεί και η εσφαλμένη ερμηνεία ή εφαρμογή ουσιαστικής ποινικής διατάξεως. Εσφαλμένη ερμηνεία υπάρχει όταν το δικαστήριο αποδίδει στη σχετική διάταξη διαφορετική έννοια από εκείνη που πράγματι έχει. Εσφαλμένη δε εφαρμογή υπάρχει όταν το δικαστήριο δεν έκανε ορθή υπαγωγή των πραγματικών περιστατικών που δέχθηκε ότι αποδείχθηκαν στη διάταξη που εφάρμοσε, αλλά και όταν η παραβίαση γίνεται με πλάγιο τρόπο, δηλαδή όταν στο πόρισμα της αποφάσεως, το οποίο περιέχεται στον συνδυασμό αιτιολογικού και διατακτικού και ανάγεται στα στοιχεία θεμελίωσης και στην ταυτότητα του σχετικού εγκλήματος, υπάρχουν ελλείψεις, ασάφειες, αντιφάσεις ή λογικά κενά, με αποτέλεσμα να είναι ανέφικτος ο αναιρετικός έλεγχος της ορθής εφαρμογής του νόμου, οπότε η απόφαση δεν έχει νόμιμη βάση [<ref href="/akn/gr/judgment/SCCC/2019/1919/!main">ΑΠ 1919/2019</ref><ref href="/akn/gr/judgment/SCCC/2019/188/!main"> ΑΠ188/2019</ref>]. Τέλος, υπέρβαση εξουσίας που στοιχειοθετεί λόγο αναίρεσης από το <ref href="/akn/gr/act/presidentialDecree/1986/258/!main#art_510">άρθρο 510 στοιχ. Θ' του ΚΠΔ</ref>., ο οποίος λαμβάνεται υπόψη και εξετάζεται και αυτεπαγγέλτως από τον Άρειο Πάγο, υπάρχει όταν το ποινικό δικαστήριο αποφάσισε για ζήτημα που δεν υπαγόταν στη δικαιοδοσία του ή όταν παρέλειψε να αποφασίσει για ζήτημα, που υπαγόταν στη δικαιοδοσία του και είχε υποχρέωση να αποφασίσει [αρνητική υπέρβαση εξουσίας]. Υπέρβαση εξουσίας που εμπίπτει στη δεύτερη περίπτωση υπάρχει και όταν το δικαστήριο, καίτοι συνέτρεχε νόμιμη περίπτωση και όφειλε να παύσει υφ' όρον την ποινική δίωξη, προχώρησε στην ουσιαστική διερεύνηση της υποθέσεως και καταδίκασε τον κατηγορούμενο σε ποινή (<ref href="/akn/gr/judgment/SCCC/2019/2000/!main">ΑΠ 2000/2019</ref>,<ref href="/akn/gr/judgment/SCCC/2019/1550/!main"> ΑΠ 1550/2019</ref>,<ref href="/akn/gr/judgment/SCCC/2017/1373/!main"> ΑΠ 1373/2017</ref>,<ref href="/akn/gr/judgment/SCCC/2015/634/!main"> ΑΠ 634/2015</ref>).</p>
          </item>
          <item eId="motivation_list_1__item_3">
            <p>Στην προκειμένη περίπτωση, όπως προκύπτει από την προσβαλλόμενη με αριθμό 82/2020 απόφαση του Τριμελούς Εφετείου Πλημμελημάτων Λάρισας, που εκδόθηκε σε δεύτερο βαθμό, ο αναιρεσείων καταδικάστηκε για την πράξη της διακεκριμένης παράνομης οπλοφορίας (με την επιβαρυντική δηλ. περίσταση του ότι έφερε όπλο εντός κέντρου διασκέδασης) σε ποινή φυλάκισης δώδεκα (12) μηνών. Ο κατηγορούμενος και ήδη αναιρεσείων προέβαλε δια του συνηγόρου του, εγγράφως και ανέπτυξε και προφορικώς τον αυτοτελή ισχυρισμό περί παύσεως υφ' όρον της ποινικής δίωξης για την ως άνω πράξη, που τελέστηκε στις 25.1.2016, επικαλούμενος ότι η επίδικη αξιόποινη πράξη δεν πρέπει να χαρακτηρισθεί ως διακεκριμένη παράνομη οπλοφορία, άλλ' ως παράβαση της ΚΥΑ 4325/1000, δεδομένου ότι οι άδειες κατοχής όπλων σκοποβολής, όπως η με αριθμό ... άδεια που είχε εκδοθεί στο όνομά του, που ρυθμίζονται από τις διατάξεις της ΚΥΑ 4325/1999.Σύμφωνα δε με τη διάταξη του <ref href="/akn/gr/act/law/1993/2168/!main#art_17__par_4">άρθρο 17 παρ.4 του Ν.2168/1993</ref>, στο οποίο παραπέμπει το άρθρο 21 της προαναφερόμενης ΚΥΑ για τους παραβάτες των διατάξεων της (ΚΥΑ) :"οι παραβάτες των διατάξεων των υπουργικών αποφάσεων, που εκδίδονται κατ' εξουσιοδότηση του παρόντος νόμου, τιμωρούνται με φυλάκιση μέχρι ενός έτους και χρηματική ποινή, εφόσον η πράξη δεν τιμωρείται βαρύτερα από άλλη διάταξη", άρα υπάγεται στο <ref href="/akn/gr/act/law/2016/4411/!main">Ν. 4411/2016</ref>. Το δικαστήριο που δίκασε την έφεση, απέρριψε τον ισχυρισμό αυτό με την ακόλουθη κατά πιστή μεταφορά αιτιολογία: " Ο πρώτος από τους ανωτέρω ισχυρισμούς του κατηγορουμένου αξιολογείται από το Δικαστήριο τούτο ως νομικά αβάσιμος και πρέπει να απορριφθεί, διότι η επίδικη αξιόποινη πράξη δεν έλαβε χώρα κατά τη φύλαξη ή χρήση προς σκοποβολή ή μεταφορά του επίδικου όπλου, το οποίο είναι όπλο σκοποβολής και κατέχει ο κατηγορούμενος νόμιμα, (σύμφωνα με την υπ' αριθμόν ... από 30.09.2014 άδεια κατοχής-οπλοφορίας-οπλοκατοχής της Δ.Α. Λάρισας), κατά την άσκηση του κατηγορουμένου στη σκοποβολή ή κατά τη διενέργεια ενεργειών που συνδέονται με την άσκηση του κατηγορουμένου στη σκοποβολή, και συνεπώς, δεν εμπίπτει στις ειδικές διατάξεις της Κοινής Υπουργικής Απόφασης υπ' αριθμό<ref href="/akn/gr/act/law/1999/4325/!main">ν 4325/1999</ref>, η οποία φέρει τον τίτλο "Χαρακτηρισμός όπλων ως σκοπευτικών. Όροι, προϋποθέσεις και διαδικασία χορήγησης αδειών κατοχής όπλων σκοποβολής και φυσιγγίων αυτών. Υποχρεώσεις αθλητικών σωματείων, υπευθύνων σκοπευτηρίων και κατόχων όπλων σκοποβολής" και ρυθμίζει τα ζητήματα σχετικά με τα όπλα σκοποβολής και, μεταξύ άλλων, τις υποχρεώσεις των κατόχων πυροβόλων όπλων σκοποβολής και τις ποινικές κυρώσεις που επιβάλλονται σε βάρος των παραβατών των διατάξεων αυτής της υπουργικής απόφασης, αλλά έλαβε χώρα μέσα σε νυχτερινό κέντρο διασκέδασης, όπου είχε μεταβεί ο κατηγορούμενος για λόγους διασκέδασης και όχι για λόγους εκπαίδευσής του και σκοποβολής. Εξαιτίας αυτού του γεγονότος η επίδικη αξιόποινη πράξη διώκεται και τιμωρείται σύμφωνα με τις διατάξεις των άρθρων 1 &amp; 1-α-δ-η, 10 &amp; 13-α, α-β <ref href="/akn/gr/act/law/1993/2168/!main">Ν. 2168/1993</ref> ως διακεκριμένη παράνομη οπλοφορία (με την επιβαρυντική περίσταση της οπλοφορίας εντός κέντρου διασκέδασης) και όχι ως παράβαση του άρθρου 21 της Κοινής Υπουργικής Απόφασης υπ' αριθμό<ref href="/akn/gr/act/law/1999/4325/!main">ν 4325/1999</ref>, η οποία επισύρει ποινή φυλάκισης μέχρι ενός έτους και χρηματική ποινή". Έτσι όμως που έκρινε το δευτεροβάθμιο Δικαστήριο, αφενός μεν εσφαλμένα ερμήνευσε και εφάρμοσε τη διάταξη του άρθρου 13 περ.α-β <ref href="/akn/gr/act/law/1998/2168/!main">Ν.2168/1998</ref>, αφετέρου δε υπερέβη την εξουσία του με το να προχωρήσει στην καταδίκη του για την εν λόγω πράξη, αν και συνέτρεχε λόγος εξάλειψης του αξιοποίνου αυτής λόγω υφ' όρον παραγραφής της, κατά τον βάσιμο από το άρθρο 510 παρ.1 στοιχ. Ε' πρώτο λόγο αναιρέσεως. Ειδικότερα, επιβαλλόταν να κρίνει ότι είχε εφαρμογή η διάταξη του <ref href="/akn/gr/act/law/1993/2168/!main#art_17__par_4">άρθρου 17 παρ.4 του Ν.2168/1993</ref>, στην οποία παραπέμπει το άρθρο 21 της ΚΥΑ 4325/1999 για τους παραβάτες των διατάξεων της ως άνω ΚΥΑ, μεταξύ των οποίων είναι και η διάταξη της παρ.4 του άρθρου 15 αυτής, που αφορά τη μεταφορά σκοπευτικών όπλων και φυσιγγίων, σύμφωνα με την οποία: " η μεταφορά σκοπευτικών όπλων και φυσιγγίων αυτών επιτρέπεται αποκλειστικά στα πρόσωπα που έχουν εφοδιαστεί με άδεια κατοχής ή οπλοφορίας ή προκειμένου περί σωματείων, στα ειδικά προς τούτο εξουσιοδοτημένα απ' αυτά πρόσωπα και μόνο από την κατοικία τους ή την έδρα του σωματείου, στο σκοπευτήριο για προπόνηση ή συμμετοχή σε αγώνες και αντίστροφα. Τα όπλα μεταφέρονται πάντοτε κενά φυσιγγίων εντός ειδικής οπλοθήκης". Ενόψει δε του ότι πρόκειται για αξιόποινη πράξη που τελέστηκε στις 25-1-2016, ήτοι πριν από τις 31-3-2016, όπως προκύπτει από την επισκόπηση της προσβαλλόμενης καταδικαστικής αποφάσεως, η δε παράβαση της ως άνω ΚΥΑ, δεν υπάγεται στις ανωτέρω αναφερόμενες εξαιρέσεις, η υπόθεση εμπίπτει πλέον στο πεδίο εφαρμογής του <ref href="/akn/gr/act/law/2016/4411/!main#art_8">άρθρου 8 του Ν. 4411/2016</ref> και, συνεπώς, με βάση την απειλούμενη ποινή φυλάκιση μέχρι ενός έτους και χρηματική ποινή, συνέτρεχε περίπτωση παραγραφής και παύσης υφ' όρον της ποινικής δίωξης γι' αυτήν. Αφού το δικάσαν Δικαστήριο δεν έπραξε τούτο, αλλά, ερμηνεύοντας και εφαρμόζοντας εσφαλμένα το νόμο προχώρησε στην καταδίκη του αναιρεσείοντος σύμφωνα με το άρθρο 10 παρ. 13 περ.α-β <ref href="/akn/gr/act/law/1993/2168/!main">Ν.2168/1993</ref>, υπερέβη την εξουσία του, κατ' αυτεπάγγελτη έρευνα του λόγου αυτού (άρθρο 511).</p>
          </item>
          <item eId="motivation_list_1__item_4">
            <p>Συνεπώς, πρέπει να γίνουν δεκτοί οι από το άρθρο 510 παρ.1 στοιχ. Ε' και Θ' λόγοι αναίρεσης, παρελκούσης της έρευνας του δεύτερου λόγου και να αναιρεθεί η προσβαλλόμενη απόφαση. Ακολούθως, επειδή λόγω της παραγραφής του αξιοποίνου της πράξεως, δεν συντρέχει περίπτωση παραπομπής της υποθέσεως πρέπει να παύσει η κατά του αναιρεσείοντος ασκηθείσα ποινική δίωξη για το πλημμέλημα αυτό κατά τα ειδικότερα στο διατακτικό.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την υπ' αριθμό 82/2020 απόφαση του Τριμελούς Εφετείου Πλημμελημάτων Λάρισας.</p>
        <p>Παύει την ποινική δίωξη κατά του κατηγορουμένου Γ. Τ. του Σ., κατοίκου ..., για την αξιόποινη πράξη της διακεκριμένης παράνομης οπλοφορίας (με την επιβαρυντική περίσταση της τέλεσής της εντός κέντρου διασκεδάσεως), που φέρεται ότι τελέστηκε στην Λάρισα στις 25.1.2016, όπως η πράξη αυτή ειδικότερα περιγράφεται στο διατακτικό της ανωτέρω υπ' αριθμό 82/2020 αποφάσεως του Τριμελούς Εφετείου Πλημμελημάτων Λάρισας, υπό τον όρο ότι εάν αυτός υποπέσει μέσα σε δύο (2) έτη από τη δημοσίευση του νόμου σε νέα από δόλο αξιόποινη πράξη κακουργήματος ή πλημμελήματος και καταδικαστεί αμετάκλητα οποτεδήποτε σε ποινή στερητική της ελευθερίας ανώτερη των έξι (6) μηνών, να συνεχισθεί η κατ' αυτού παυθείσα ποινική δίωξη και να μην υπολογίζεται στο χρόνο παραγραφής του αξιόποινου της πρώτης πράξης ο διανυθείς χρόνος από την παύση της δίωξης μέχρι την αμετάκλητη καταδίκη για τη νέα πράξη.</p>
        <p><outcome>Παραπέμπει</outcome> την υπόθεση, ως προς την ως άνω πράξη, στον αρμόδιο Εισαγγελέα Πλημμελειοδικών Λάρισας για τις δικές του κατά νόμο ενέργειες.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα την <date refersTo="courtConferenceDate" date="2021-12-01">1η Δεκεμβρίου 2021</date>.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 30 Δεκεμβρίου 2021.</p>
      <p>Ο ΑΝΤΙΠΡΟΕΔΡΟΣ</p>
      <p>Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
