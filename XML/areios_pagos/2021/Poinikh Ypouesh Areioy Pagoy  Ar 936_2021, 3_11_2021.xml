<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/936/!main"/>
          <FRBRuri value="/akn/gr/judgment/SCCC/2021/936/"/>
          <FRBRdate name="courtConferenceDate" date="2021-11-03"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/936/ell@/!main"/>
          <FRBRuri value="/akn/gr/judgment/SCCC/2021/936/ell@"/>
          <FRBRdate name="courtConferenceDate" date="2021-11-03"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/936/ell@/!main.xml"/>
          <FRBRuri value="/akn/gr/judgment/SCCC/2021/936/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-11-03" by="#SCCC" refersTo="#courtConferenceDate"/>
        <step date="2021-10-13" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/936/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>936/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Μιλτιάδη Χατζηγεωργίου, Αντιπρόεδρο του Αρείου Πάγου, Βασιλική Ηλιοπούλου, Κωνσταντίνα Μαυρικοπούλου, Μαρία Κουβίδου και Ελευθέριο Σισμανίδη-Εισηγητή, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2021-10-13">13 Οκτωβρίου 2021</date>, με την παρουσία της Αντεισαγγελέως του Αρείου Πάγου Βιργινίας Σακελλαροπούλου (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Γ. Χ. του Ι., κατοίκου ..., που εκπροσωπήθηκε από τον πληρεξούσιο δικηγόρο του Ιωάννη Σαμέλη, για αναίρεση της υπ'αριθ. 3365/2020 απόφασης του Α' Τριμελούς Εφετείου Πλημμελημάτων Αθηνών. Το Α' Τριμελές Εφετείο Πλημμελημάτων Αθηνών, με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που περιλαμβάνονται στην από 23 Δεκεμβρίου 2020 κρινόμενη αίτηση, η οποία ασκήθηκε ενώπιον της Γραμματέως του Εφετείου Αθηνών ..., και έλαβε αριθμό Ε.Μ. .../2020, η οποία καταχωρίστηκε στο οικείο πινάκιο με τον αριθμό 64/2021.</p>
    </header>
    <judgmentBody>
      <motivation>
        <p>Αφού άκουσε Tην Αντεισαγγελέα, που πρότεινε να γίνει δεκτή η αίτηση, να αναιρεθεί η προσβαλλόμενη απόφαση, να κηρυχθεί αθώος ο αναιρεσείων και τον πληρεξούσιο δικηγόρο του αναιρεσείοντος, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>I. Η κρινόμενη υπό στοιχεία</p>
          </item>
          <item eId="motivation_list_1__item_2">
            <p>Αριθμός Ε.Μ.: .../2020, με ημερομηνία 23-12-2020, αίτηση αναίρεσης του αναιρεσείοντος - κατηγορουμένου, Γ. Χ. του Ι., κατοίκου ... (οδός ...), που ασκήθηκε νομοτύπως, με δήλωση στη Γραμματέα του Εφετείου Αθηνών (<ref href="/akn/gr/act/presidentialDecree/1986/258/!main#art_474__par_1">άρθρο 474 παρ. 1 του Κ.Ποιν.Δ</ref>.), για αναίρεση της υπ' αρ. 3365/6-11-2020 αποφάσεως του Α' Τριμελούς Εφετείου Πλημμελημάτων Αθηνών, που δίκασε σε δεύτερο βαθμό και απέρριψε ως ανυποστήρικτη την υπ' αρ. 646/2015, με ημερομηνία 25-2-2015, έφεσή του (αναιρεσείοντος - κατηγορουμένου) κατά της <ref href="/akn/gr/judgment/MagistrateCourtAthens/2015/8723/!main">υπ' αρ. 8723/25-2-2015 αποφάσεως του Β' Αυτόφωρου Τριμελούς Πλημμελειοδικείου Αθηνών</ref>, με την οποία καταδικάστηκε [ύστερα από την αναγνώριση στο πρόσωπό του της ελαφρυντικής περιστάσεως των μη ταπεινών αιτίων (<ref href="/akn/gr/act/presidentialDecree/1985/283/!main#art_84__par_1">άρθρο 84 παρ. 1 περ. β' του Π.Κ.</ref>)] σε ποινή φυλάκισης δεκαοκτώ (18) μηνών, η εκτέλεση της οποίας ανεστάλη επί τριετία, ασκήθηκε νομότυπα και εμπρόθεσμα, συγκεκριμένα δε πριν από την καταχώρησή της στο ειδικό βιβλίο καθαρογραφής του ως άνω Εφετείου (άρθρα 473 παρ. <ref href="/akn/gr/act/presidentialDecree/1986/258/!main#art_0__par_1">1</ref>, <ref href="/akn/gr/act/presidentialDecree/1986/258/!main#art_0__par_474">474</ref> παρ. <ref href="/akn/gr/act/presidentialDecree/1986/258/!main#art_0__par_2">2</ref> α' και 4 του <ref href="/akn/gr/act/presidentialDecree/1986/258/!main">Κ.Ποιν.Δ</ref>.). Η ως άνω υπό κρίση αίτηση αναίρεσης είναι παραδεκτή, καθόσον περιέχει σαφείς και ορισμένους λόγους, ειδικότερα δε λόγους για έλλειψη ειδικής και εμπεριστατωμένης αιτιολογίας της προσβαλλόμενης απόφασης, καθώς και για εσφαλμένη ερμηνεία και εφαρμογή ουσιαστικού ποινικού νόμου από το δικαστήριο που εξέδωσε αυτήν (προσβαλλόμενη απόφαση). Επομένως, πρέπει να ερευνηθεί για το βάσιμο των λόγων της.</p>
          </item>
          <item eId="motivation_list_1__item_3">
            <p>II. Η διάταξη του <ref href="/akn/gr/act/presidentialDecree/1986/258/!main#art_501__par_1">άρθρου 501 παρ. 1 εδ. α' του Κ.Ποιν.Δ</ref>. ορίζει ότι: "1. Αν κατά τη συζήτηση της υπόθεσης ο εκκαλών δεν εμφανιστεί αυτοπροσώπως ή διά συνηγόρου του, αν συντρέχει η περίπτωση της παρ. 2 του άρθρου 340, η έφεση απορρίπτεται ως ανυποστήρικτη, εκτός αν έχει προηγηθεί παραίτηση, οπότε κηρύσσεται απαράδεκτη", οι διατάξεις δε του άρθρου 502 παρ. 1 εδ. α' και 5 ορίζουν ότι: "1. Αν ο εκκαλών εμφανιστεί ο ίδιος ή ο συνήγορός του στην περίπτωση της παρ. 2 του άρθρου 340, η συζήτηση αρχίζει και ο εισαγγελέας αναπτύσσει συνοπτικά την έφεση. ... 5. Αν το δικαστήριο κρίνει ότι η έφεση είναι παραδεκτή και αναβάλλει την έκδοση οριστικής απόφασης, δεσμεύεται από την απόφασή του για το παραδεκτό της έφεσης στη μετ' αναβολή συζήτηση αυτής". Από το συνδυασμό των παραπάνω διατάξεων με σαφήνεια συνάγεται ότι, όταν μετά την τυπική παραδοχή της έφεσης αναβληθεί η συζήτηση για κρείσσονες αποδείξεις και κατά την μετ' αναβολή συζήτηση δεν εμφανισθεί ο εκκαλών ή ο απ' αυτόν διορισθείς συνήγορος, η έφεση δεν απορρίπτεται ως ανυποστήρικτη, αλλά ερευνάται η υπόθεση σαν να είναι και ο εκκαλών παρών, αν δε, παρά ταύτα, το Εφετείο απορρίψει την έφεση ως ανυποστήρικτη, ιδρύεται ο από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Η' του Κ.Ποιν.Δ</ref>. λόγος αναίρεσης και η απόφασή του καθίσταται αναιρετέα (πρβλ.<ref href="/akn/gr/judgment/SCCC/2010/174/!main"> Α.Π. 174/2010</ref>).</p>
          </item>
          <item eId="motivation_list_1__item_4">
            <p>III. Στην προκείμενη περίπτωση από τα έγγραφα της δικογραφίας, που παραδεκτώς επισκοπούνται για τις ανάγκες του αναιρετικού ελέγχου, προκύπτει ότι το Β' Τριμελές Πλημμελειοδικείο Αθηνών, που δίκασε κατά τη διαδικασία των άρθρων 417 και επ. του <ref href="/akn/gr/act/presidentialDecree/1986/258/!main">Κ.Ποιν.Δ</ref>. (πλημμελήματα που καταλαμβάνονται επ' αυτοφώρω), με την υπ' αρ. 8723/25-2-2015 απόφασή του, κήρυξε ένοχο τον αναιρεσείοντα - κατηγορούμενο, κατά πιστή μεταφορά, του ότι: "στην Αθήνα, στις 17/01/2013, ο κατηγορούμενος, όντας οφειλέτης του Δημοσίου και ενώ τα χρέη του κατέστησαν ληξιπρόθεσμα κατά την ισχύ του <ref href="/akn/gr/act/law/2004/3220/!main">Ν. 3220/04</ref>, με πρόθεση καθυστέρησε την καταβολή χρεών προς το Δημόσιο για χρονικό διάστημα μεγαλύτερο των τεσσάρων μηνών, το δε ποσό της ληξιπρόθεσμης για την καταβολή οφειλής, μαζί με τις κάθε είδους προσαυξήσεις υπερβαίνει τα [150.000,00] ευρώ. Συγκεκριμένα ενώ είχαν βεβαιωθεί σε βάρος της εταιρείας με την επωνυμία "... ΑΘΛΗΤΙΚΟΣ ΟΜΙΛΟΣ ΠΟΔΟΣΦΑΙΡΟΥ", της οποίας τυγχάνει Διευθύνων Σύμβουλος, διάφορα χρέη υπέρ του Δημοσίου στη Δ.Ο.Υ. Φ.Α.Ε. Αθηνών, όπως ακριβώς αναφέρονται στο συνημμένο πίνακα χρεών της παραπάνω Δ.Ο.Υ. (αριθ. ειδ. Βιβλίου 81/2012 που συνοδεύει ως αναπόσπαστο μέρος αυτής την με αριθμό πρωτ. 21011 από 04/05/2012 Αίτηση Ποινικής Δίωξης του Προϊσταμένου της ανωτέρου Δ.Ο.Υ., ηθελημένα δε κατέβαλε [445.283,77] ευρώ, που αφορά βεβαιωμένα χρέη αυτού προς το Δημόσιο, όπως αναφέρεται αναλυτικά παρακάτω" [παρατίθεται πίνακας χρεών με δεκαεπτά (17) εγγραφές], αφού δε του αναγνώρισε την ελαφρυντική περίσταση των μη ταπεινών αιτίων (<ref href="/akn/gr/act/presidentialDecree/1985/283/!main#art_84__par_2">άρθρο 84 παρ. 2 περ. β' του Π.Κ.</ref>) του επέβαλε ποινή φυλάκισης δεκαοκτώ (18) μηνών, την εκτέλεση της οποίας ανέστειλε επί τριετία. Κατά της αποφάσεως αυτής ο καταδικασθείς (αναιρεσείων - κατηγορούμενος) άσκησε την υπ' αρ. εκθέσεως 646/15, με ημερομηνία 25-2-2015, έφεση. Το Α' Τριμελές Εφετείο Πλημμελημάτων Αθηνών, κατά τη δικάσιμο της 25-1-2017, ύστερα από νόμιμη αναβολή από τη δικάσιμο της 11-5-2016, κατ' <ref href="/akn/gr/act/presidentialDecree/1986/258/!main#art_349">άρθρο 349 του Κ.Ποιν.Δ</ref>., λόγω κωλύματος στο πρόσωπο του συνηγόρου υπερασπίσεως του αναιρεσείοντος - κατηγορουμένου, με την υπ' αρ. 415/25-1-2017 απόφασή του δέχθηκε τυπικά την ως άνω έφεση, ακολούθως δε ανέβαλε την εκδίκαση της υπόθεσης για κρείσσονες αποδείξεις, προκειμένου να προσκομιστεί εξοφλητική βεβαίωση των παραπάνω χρεών, με επιμέλεια του τελευταίου, δηλαδή του αναιρεσείοντος - κατηγορουμένου, για τη δικάσιμο της 1-12-2017, κατά την οποία, στη δημόσια συνεδρίαση της 9-1-2018, αναβλήθηκε η εκδίκαση της υπόθεσης, με την υπ' αρ. 90/9-1-2018 απόφαση του ως άνω δικαστηρίου, για τη δικάσιμο της 23-3-2018, προκειμένου να προσκομιστεί με επιμέλεια της Εισαγγελίας Εφετών Αθηνών, έγγραφο της Δ.Ο.Υ. Φ.Α.Ε. Αθηνών, περί ρύθμισης των ως άνω οφειλών του αναιρεσείοντος - κατηγορουμένου.</p>
          </item>
          <item eId="motivation_list_1__item_5">
            <p>Στη συνέχεια εκδόθηκε η υπ' αρ. 2060/2018 απόφαση του παραπάνω δικαστηρίου, με την οποία ανεστάλη αορίστως η ποινική διαδικασία, λόγω ρυθμίσεως καταβολής με δόσεις της προαναφερθείσας οφειλής του αναιρεσείοντος - κατηγορουμένου, κατ' <ref href="/akn/gr/act/law/1990/1882/!main#art_25__par_5">άρθρο 25 παρ. 5 Ν. 1882/1990</ref>. Περαιτέρω, από τα έγγραφα της δικογραφίας, που παραδεκτώς επισκοπούνται για τις ανάγκες του αναιρετικού ελέγχου, αποδεικνύεται ότι με την υπ' αρ. 1263/18-3-2019 απόφαση του Τριμελούς Εφετείου Πλημμελημάτων Αθηνών ανεστάλη η ποινική διαδικασία για την παραπάνω υπόθεση, λόγω ρύθμισης των ως άνω χρεών του αναιρεσείοντος - κατηγορουμένου και διατάχθηκε η διαβίβαση της δικογραφίας στον αρμόδιο Εισαγγελέα Εφετών Αθηνών για τις δικές του ενέργειες. Ακολούθως η υπόθεση εισήχθη προς εκδίκαση στη δικάσιμο της 3-2-2020, κατά την οποία το ως άνω δικαστήριο επέμεινε σε προηγούμενη απόφασή του και ανέστειλε και πάλι την ποινική διαδικασία αορίστως για τον παραπάνω λόγο, επανεισήχθη δε προς εκδίκαση η υπόθεση στη δικάσιμο της 13-7-2020, κατά την οποία το ως άνω δικαστήριο επέμεινε σε προηγούμενη απόφασή του και με την υπ' αρ. 1931/13-7-2020 απόφαση ανέστειλε και πάλι την ποινική διαδικασία για τη δικάσιμο της 6-11-2020, κατά την οποία με την υπ' αρ. 3365/2-11-2020 απόφαση απέρριψε την προαναφερθείσα έφεση του αναιρεσείοντος - κατηγορουμένου ως ανυποστήρικτη, με την ακόλουθη, κατά πιστή μεταφορά, αιτιολογία: "Ο κατηγορούμενος κηρύχθηκε ένοχος με την <ref href="/akn/gr/judgment/MagistrateCourtAthens/2015/8723/!main">υπ' αριθμ. 8723/25-2-2015 απόφαση του Τριμελούς Πλημ/κείου Αθηνών</ref> της τέλεσης του αδικήματος της μη καταβολής χρεών προς το δημόσιο με το ελαφρυντικό των μη ταπεινών αιτίων και καταδικάστηκε σε ποινή φυλάκισης [18] μηνών, η εκτέλεση της οποίας ανεστάλη επί τριετία. Κατά της ως άνω καταδικαστικής απόφασης ο κατηγορούμενος άσκησε την με αριθμό 646/25-2-2015 υπό κρίση έφεσή του, επί της οποίας εκδόθηκε η υπ' αριθμ. 2855/2016 απόφαση του παρόντος Δικαστηρίου, με την οποία αναβλήθηκε η εκδίκασή της, λόγω κωλύματος στο πρόσωπο του συνηγόρου του κατηγορουμένου, Γεωργίου ΒΗΤΑ (349 <ref href="/akn/gr/act/presidentialDecree/1986/258/!main">Κ.Π.Δ.</ref>), για την ρητή δικάσιμο της 25-01-2017, ενώπιον του ίδιου Δικαστηρίου, χωρίς την κλήτευση του κατηγορουμένου, στον οποίο ανακοινώθηκε η παραπάνω δικάσιμος. Ακολούθως, εκδόθηκε η υπ' αριθμ. 415/2017 απόφαση του παρόντος Δικαστηρίου, η οποία έκανε τυπικά δεκτή την ένδικη έφεση και ανέβαλε την εκδίκασή της σε ρητή δικάσιμο για την 1-12-2017, χωρίς την κλήτευση του κατηγορουμένου, για κρείσσονες αποδείξεις, προκειμένου να προσκομιστεί εξοφλητική βεβαίωση της οφειλής επιμελεία του κατηγορουμένου. Ακολούθως εκδόθηκε η υπ' αρ. 90/2018 απόφαση του παρόντος Δικαστηρίου, με την οποία αναβλήθηκε, κατ' <ref href="/akn/gr/act/presidentialDecree/1986/258/!main#art_352">άρθρο 352 Κ.Π.Δ.</ref>, η εκδίκαση της υπόθεσης, για τη ρητή δικάσιμο της 23-3-2018, χωρίς την κλήτευση του κατηγορουμένου, προκειμένου να προσκομιστεί, επιμελεία της Εισαγγελίας Εφετών Αθηνών, έγγραφο της αρμόδιας Δ.Ο.Υ. Φ.Α.Ε. Αθηνών, περί της ρύθμισης των οφειλών του κατηγορουμένου. Εν συνεχεία, εκδόθηκε η υπ' αριθμ. 2060/2018 απόφαση του παρόντος Δικαστηρίου, με την οποία ανεστάλη αορίστως η ποινική δίωξη [ποινική διαδικασία] λόγω ρύθμισης της οφειλής του, κατ' <ref href="/akn/gr/act/law/1990/1882/!main#art_25__par_5">άρθρο 25 παρ. 5 ν. 1882/1990</ref>. Μετά ταύτα, επί της ένδικης υπόθεσης, εκδόθηκε η υπ' αριθμ. 1763/2019 απόφαση του παρόντος Δικαστηρίου, η οποία ανέστειλε την ποινική διαδικασία, λόγω ρύθμισης, και διαβίβασε τη δικογραφία στον αρμόδιο Εισαγγελέα Εφετών Αθηνών, για τις δικές του ενέργειες. Κατόπιν εκδόθηκε η υπ' αρ. 708/2020 απόφαση του παρόντος Δικαστηρίου, η οποία ενέμεινε στην προηγούμενη απόφαση του ιδίου Δικαστηρίου με αριθμό 2060/2018 και ανέστειλε την εκδίκαση της υπόθεσης, λόγω ρύθμισης, αορίστως. Ακολούθως, εκδόθηκε η υπ' αριθμ. 1933/13-07-2020 απόφαση του παρόντος Δικαστηρίου, από το απόσπασμα της οποίας προκύπτει ότι η εκδίκασή της αναβλήθηκε εκ νέου, λόγω ρύθμισης της οφειλής, για τη σημερινή [6-11-2020)] ρητή δικάσιμο. Περαιτέρω: α) από την επισκόπηση του εξωφύλλου της δικογραφίας, όπου σημειώνεται η ένδειξη "Π" δίπλα στο όνομα του εκκαλούντος - κατηγορουμένου και β) από την έλλειψη σχετικής εξουσιοδότησης του εκκαλούντος - κατηγορουμένου προς συνήγορο υπεράσπισης, με πρόσφατη με τη δικάσιμο της 13ης Ιουλίου 2020 ημερομηνία, προκύπτει ότι ο εκκαλών - κατηγορούμενος ήταν παρών κατά την έκδοση της ανωτέρω υπ' αριθμ. 1933/13-07-2020 απόφασης και ότι του ανακοινώθηκε από το εκδόσαν Δικαστήριο ότι: α) δόθηκε αναβολή σε ρητή δικάσιμο, β) η ως άνω ημερομηνία της νέας ρητής δικασίμου και γ) η υποχρέωσή του να εμφανιστεί στην ορισθείσα παρούσα δικάσιμο [6/11/2020] χωρίς κλήτευσή του, κατ' <ref href="/akn/gr/act/presidentialDecree/1986/258/!main__par_3">άρ. 349 παρ. 3 εδ. α' ΚΠΔ</ref>. Ωστόσο, ο εκκαλών - κατηγορούμενος δεν εμφανίστηκε ενώπιον του Δικαστηρίου αυτού αυτοπροσώπως ούτε εκπροσωπήθηκε από δικηγόρο κατά τη σημερινή ρητή δικάσιμο για να υποστηρίξει την υπό κρίση με αριθμό 646/25-02-2015 έφεσή του. Ενόψει αυτών, και σύμφωνα με όσα αναπτύχθηκαν στην προηγηθείσα νομική σκέψη, πρέπει η εν λόγω έφεση του κατηγορουμένου να απορριφθεί ως ανυποστήρικτη, και περαιτέρω να επιβληθούν σε βάρος του τα έξοδα της δίκης, σύμφωνα με τη διάταξη του άρθρου 578 παρ. 1 του νέου <ref href="/akn/gr/act/presidentialDecree/1986/258/!main">Κ.Π.Δ.</ref>, κατά τα οριζόμενα στο διατακτικό της παρούσας". Ο αναιρεσείων - κατηγορούμενος με τους λόγους της κρινόμενης αναιρέσεώς του αιτιάται ότι η προσβαλλόμενη στερείται της ειδικής και εμπεριστατωμένης αιτιολογίας που απαιτεί ο νόμος, καθώς και ότι το Α' Τριμελές Εφετείο Πλημμελημάτων Αθηνών απορρίπτοντας την έφεσή του ως ανυποστήρικτη με την προσβαλλόμενη απόφασή του, εσφαλμένα ερμήνευσε και εφάρμοσε τις ουσιαστικές ποινικές διατάξεις του <ref href="/akn/gr/act/law/1990/1882/!main#art_25">άρθρου 25 του Ν. 1882/1990</ref>, καθώς και των άρθρων 111 έως 113 και 469 του <ref href="/akn/gr/act/presidentialDecree/1985/283/!main">Π.Κ.</ref>, ισχυριζόμενος ότι, παρά την απουσία του, έπρεπε να κηρυχθεί αθώος, κατ' εφαρμογή της διατάξεως του <ref href="/akn/gr/act/presidentialDecree/1986/258/!main#art_501__par_3">άρθρου 501 παρ. 3 του Κ.Ποιν.Δ</ref>., διότι στον επίδικο πίνακα χρεών συμπεριλαμβάνονται χρέη η μη καταβολή των οποίων δεν λαμβάνεται υπόψη για την στοιχειοθέτηση του αδικήματος για το οποίο κηρύχθηκε ένοχος, άλλως το Δικαστήριο έπρεπε να εμείνει στην απόφασή του περί αναστολής της ποινικής διαδικασίας, άλλως να δεχθεί ότι έχει εξαλειφθεί το αξιόποινο της ως άνω πλημμεληματικής πράξεως για την οποία καταδικάστηκε στην προαναφερθείσα ποινή φυλάκισης, λόγω παραγραφής, ακολούθως δε να παύσει την εναντίον του ασκηθείσα ποινική δίωξη, λόγοι αναιρέσεως που είναι παραδεκτοί. Ανεξαρτήτως όμως του ότι η κλήτευση του αναιρεσείοντος - κατηγορουμένου ενώπιον του Α' Τριμελούς Εφετείου Πλημμελημάτων Αθηνών για την ανωτέρω δικάσιμο έγινε, όπως δέχθηκε το Δικαστήριο με την προσβαλλόμενη υπ' 3365/2-11-2020 απόφασή του με τον προαναφερόμενο τρόπο, χωρίς να εκτίθεται ότι ενημερώθηκε αυτός (αναιρεσείων - κατηγορούμενος) σε περίπτωση μη εμφανίσεως ή εκπροσωπήσεώς του από συνήγορο υπερασπίσεως, θα δικαστεί ερήμην, παράλειψη που καθιστά μη νόμιμη την κλήτευσή του (<ref href="/akn/gr/act/presidentialDecree/1986/258/!main#art_340__par_4">άρθρο 340 παρ. 4 του Κ.Ποιν.Δ</ref>.), με αποτέλεσμα να μη υφίσταται νόμιμη κλήτευσή του στην προαναφερθείσα δικάσιμο της 6-11-2020 και έτσι έπρεπε να κηρυχθεί απαράδεκτη η συζήτηση της υπόθεσης, το δευτεροβάθμιο δικαστήριο (Α' Τριμελές Εφετείο Πλημμελημάτων Αθηνών), δεσμευόμενο από την προηγούμενη ως άνω υπ' αρ. 415/25-1-2017 απόφασή του, με την οποί δέχθηκε τυπικά την υπ' αρ. 646/2015, με ημερομηνία 25-2-2015, έφεση του αναιρεσείοντος - κατηγορουμένου, κατά της υπ' αρ. 8723/25-2-2015 απόφασης του Β' Τριμελούς Πλημμελειοδικείο Αθηνών, που δίκασε κατά τη διαδικασία των άρθρων 417 και επ. του <ref href="/akn/gr/act/presidentialDecree/1986/258/!main">Κ.Ποιν.Δ</ref>. (πλημμελήματα που καταλαμβάνονται επ' αυτοφώρω), δεν μπορούσε να απορρίψει την παραπάνω έφεση ως ανυποστήρικτη, αλλά έπρεπε να δικάσει την υπόθεση κατ' ουσίαν. Με τον τρόπο αυτό το Α' Τριμελές Εφετείο Πλημμελημάτων Αθηνών παρανόμως απέρριψε την προαναφερθείσα έφεση του αναιρεσείοντος - κατηγορουμένου, ως ανυποστήρικτη, καθιστώντας την προσβαλλόμενη απόφασή του αναιρετέα, για τον από άρθρο 510 <ref href="/akn/gr/act/presidentialDecree/1986/258/!main__par_1">παρ. 1, στοιχ. Η' του Κ.Ποιν.Δ</ref>. λόγο, που ερευνάται αυτεπαγγέλτως από το Δικαστήριο, κατ' <ref href="/akn/gr/act/presidentialDecree/1986/258/!main#art_511">άρθρο 511 του Κ.Ποιν.Δ</ref>., ενόψει του ότι εμφανίστηκε ο αναιρεσείων - κατηγορούμενος στη συζήτηση της υπόθεσης και η υπό κρίση αναίρεσή του κρίθηκε ότι είναι παραδεκτή. Επομένως, κατ' αυτεπάγγελτη έρευνα του Δικαστηρίου, πρέπει να αναιρεθεί η προσβαλλόμενη απόφαση για τον προαναφερόμενο λόγο, παρελκούσης της έρευνας της ουσιαστικής βασιμότητας των λόγων της υπό κρίση αναίρεσης ως αλυσιτελούς.</p>
          </item>
          <item eId="motivation_list_1__item_6">
            <p>IV. Σύμφωνα με τις διατάξεις των άρθρων <ref href="/akn/gr/act/presidentialDecree/1985/283/!main#art_111">111</ref>, <ref href="/akn/gr/act/presidentialDecree/1985/283/!main#art_112">112</ref> και <ref href="/akn/gr/act/presidentialDecree/1985/283/!main#art_113">113</ref> του <ref href="/akn/gr/act/presidentialDecree/1985/283/!main">Π.Κ.</ref>, το αξιόποινο των εγκλημάτων εξαλείφεται με την παραγραφή, η οποία, προκειμένου για πλημμελήματα, όπως η μη καταβολή ληξιπρόθεσμων χρεών στο Δημόσιο (<ref href="/akn/gr/act/law/1990/1882/!main#art_25">άρθρο 25 του Ν. 1882/1990</ref>), είναι πέντε (5) έτη και αρχίζει από τότε που τελέστηκε η αξιόποινη πράξη, η προθεσμία δε της παραγραφής αναστέλλεται για όσο χρόνο διαρκεί η κύρια διαδικασία και έως ότου γίνει αμετάκλητη η καταδικαστική απόφαση, πάντως, όμως, όχι πέραν των τριών (3) ετών για τα πλημμελήματα. Από τις διατάξεις αυτές σε συνδυασμό με εκείνες των άρθρων 310 <ref href="/akn/gr/act/presidentialDecree/1986/258/!main__par_1">παρ. 1 στοιχ. β', 368 στοιχ. β' και 511 εδ. γ' του Κ.Ποιν.Δ</ref>. (όπως ισχύουν μετά τον <ref href="/akn/gr/act/law/2019/4620/!main">Ν. 4620/2019</ref>) προκύπτει, ότι η παραγραφή που επήλθε μετά τη δημοσίευση της προσβαλλόμενης απόφασης, ως θεσμός δημόσιας τάξης, εξετάζεται αυτεπαγγέλτως από το δικαστήριο σε κάθε στάση της δίκης, ακόμη και από τον Άρειο Πάγο, ο οποίος, διαπιστώνοντας τη συμπλήρωση αυτής, και μετά τη δημοσίευση της προσβαλλόμενης απόφασης ή την άσκηση της αναίρεσης, υποχρεούται να αναιρέσει την προσβαλλόμενη καταδικαστική απόφαση και να παύσει οριστικά την ποινική δίωξη, λόγω παραγραφής, εφόσον η αίτηση αναίρεσης είναι τυπικά παραδεκτή, εμφανιστεί ο αναιρεσείων και κριθεί και ένας λόγος βάσιμος, κατ' ανάλογη εφαρμογή του <ref href="/akn/gr/act/presidentialDecree/1986/258/!main#art_368">άρθρου 368 στοιχ. β' και 511 εδ. γ' του Κ.Ποιν.Δ</ref>. [Α.Π. (ολ.) 7/2005,<ref href="/akn/gr/judgment/SCCC/2020/1246/!main"> Α.Π. 1246/2020</ref>].</p>
          </item>
          <item eId="motivation_list_1__item_7">
            <p>V. Στην προκείμενη περίπτωση, όπως προκύπτει από την <ref href="/akn/gr/judgment/MagistrateCourtAthens/2015/8723/!main">υπ' αρ. 8723/25-2-2015 απόφαση του Β' Αυτόφωρου Τριμελούς Πλημμελειοδικείου Αθηνών</ref>, την υπ' αρ. 645/15, με ημερομηνία 25-2-2015, έφεση του αναιρεσείοντος - κατηγορουμένου κατά της οποίας το Α' Τριμελές Εφετείο Πλημμελημάτων Αθηνών δέχθηκε, κατ' αρχήν, τυπικά, με την υπ' αρ. 415/25-1-2017 απόφασή του, ακολούθως όμως με την προσβαλλόμενη υπ' αρ. 3365/6-11-2020 απόφασή του παρανόμως απέρριψε, ως ανυποστήρικτη, λόγος για τον οποίο αναιρέθηκε, κατά τα προαναφερόμενα, ο αναιρεσείων - κατηγορούμενος κηρύχθηκε ένοχος και καταδικάστηκε σε ποινή φυλάκισης δεκαοκτώ (18) μηνών, η εκτέλεση της οποίας ανεστάλη επί τριετία, για την πράξη της μη καταβολής ληξιπρόθεσμων χρεών στο Δημόσιο, η οποία φέρεται ότι τελέστηκε την 17-1-2013, στην Αθήνα. Ήδη όμως, κατά το χρόνο εκδίκασης της υπόθεσης στο παρόν Δικαστήριο, έχει παρέλθει χρονικό διάστημα μεγαλύτερο της οκταετίας, συγκεκριμένα δε χρονικό διάστημα οκτώ (8) ετών, οκτώ (8) μηνών και είκοσι έξι (26) ημερών, δηλαδή έχει συμπληρωθεί ο χρόνος της πενταετούς παραγραφής της και της τριετούς αναστολής αυτής, από τότε που φέρεται ότι τελέστηκε η προαναφερθείσα πράξη για την οποία καταδικάστηκε ο αναιρεσείων - κατηγορούμενος, κατά τα προαναφερόμενα, με συνέπεια να έχει εξαλειφθεί το αξιόποινό της, λόγω παραγραφής. Επομένως, ενόψει του ότι κρίθηκε βάσιμος ο προαναφερθείς λόγος αναίρεσης, σε κάθε δε περίπτωση προηγείται η έρευνα της εξαλείψεως του αξιοποίνου, λόγω παραγραφής, θα πρέπει, μετά την αναίρεση της προσβαλλόμενης απόφασης, να παύσει οριστικά η κατά του αναιρεσείοντος - κατηγορουμένου ασκηθείσα ποινική δίωξη για την αξιόποινη πράξη της μη καταβολής χρεών στο Δημόσιο, όπως αυτή περιγράφεται λεπτομερώς στο διατακτικό.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την υπ' αρ. 3365/6-11-2020 απόφαση του Α' Τριμελούς Εφετείου Πλημμελημάτων Αθηνών, με την οποία απορρίφθηκε ως ανυποστήρικτη η υπ' αρ. 645/15, με ημερομηνία 25-2-2015, έφεση του αναιρεσείοντος - κατηγορουμένου, κατά της <ref href="/akn/gr/judgment/MagistrateCourtAthens/2015/8723/!main">υπ' αρ. 8723/25-2-2015 απόφασης του Β' Αυτόφωρου Τριμελούς Πλημμελειοδικείου Αθηνών</ref>.</p>
        <p>Παύει οριστικά, λόγω παραγραφής, την ποινική δίωξη που ασκήθηκε κατά του αναιρεσείοντος - κατηγορουμένου, Γ. Χ. του Ι., κατοίκου ... (οδός ...), για την αξιόποινη πράξη της μη καταβολής χρεών στο Δημόσιο, ειδικότερα δε του ότι στην Αθήνα, την 17-1-2013, όντας οφειλέτης του Δημοσίου και ενώ τα χρέη του κατέστησαν ληξιπρόθεσμα κατά την ισχύ του <ref href="/akn/gr/act/law/2004/3220/!main">Ν. 3220/2004</ref>, με πρόθεση καθυστέρησε την καταβολή χρεών προς το Δημόσιο για χρονικό διάστημα μεγαλύτερο των τεσσάρων μηνών, το δε ποσό της ληξιπρόθεσμης για την καταβολή οφειλής, μαζί με τις κάθε είδους προσαυξήσεις υπερβαίνει το ποσό των εκατό πενήντα χιλιάδων ευρώ (150.000,00 €), συγκεκριμένα δε, ενώ είχαν βεβαιωθεί σε βάρος της εταιρείας με την επωνυμία "... ΑΘΛΗΤΙΚΟΣ ΟΜΙΛΟΣ ΠΟΔΟΣΦΑΙΡΟΥ", της οποίας τυγχάνει Διευθύνων Σύμβουλος, διάφορα χρέη υπέρ του Δημοσίου στη Δ.Ο.Υ. Φ.Α.Ε. Αθηνών, όπως ακριβώς αναφέρονται στο συνημμένο πίνακα χρεών της παραπάνω Δ.Ο.Υ. (αριθ. ειδ. Βιβλίου 81/2012 που συνοδεύει ως αναπόσπαστο μέρος αυτής την με αριθμό πρωτ. 21011 από 04/05/2012 Αίτηση Ποινικής Δίωξης του Προϊσταμένου της ανωτέρου Δ.Ο.Υ., ηθελημένα δεν κατέβαλε το ποσό των τετρακοσίων σαράντα πέντε χιλιάδων, διακοσίων ογδόντα τριών χιλιάδων ευρώ και εβδομήντα επτά λεπτών του ευρώ (445.283,77 €), που αφορά βεβαιωμένα χρέη αυτού προς το Δημόσιο, όπως αναφέρεται αναλυτικά στον παραπάνω πίνακα χρεών.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-11-03">3 Νοεμβρίου 2021</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 8 Νοεμβρίου 2021.</p>
      <p>Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
