<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/820/!main"/>
          <FRBRuri value="/akn/gr/judgment/SCCC/2021/820/"/>
          <FRBRdate name="decisionPublicationDate" date="2021-10-18"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/820/ell@/!main"/>
          <FRBRuri value="/akn/gr/judgment/SCCC/2021/820/ell@"/>
          <FRBRdate name="decisionPublicationDate" date="2021-10-18"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/820/ell@/!main.xml"/>
          <FRBRuri value="/akn/gr/judgment/SCCC/2021/820/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-10-18" by="#SCCC" refersTo="#decisionPublicationDate"/>
        <step date="2021-10-08" by="#SCCC" refersTo="#courtConferenceDate"/>
        <step date="2021-10-01" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/820/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>820/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ε' Ποιν. Τμήμα - (Σε Συμβούλιο)</p>
      <p>Συγκροτήθηκε από τους Δικαστές: Μαρία Βασδέκη, Αντιπρόεδρο του Αρείου Πάγου, Ζαμπέτα Στράτα - Εισηγήτρια, Μαρία Λεπενιώτη, Σοφία Οικονόμου και Κωστούλα Πρίγγουρη, Αρεοπαγίτες.</p>
      <p>Με την παρουσία και της Αντεισαγγελέως του Αρείου Πάγου Αδαμαντίας Οικονόμου (γιατί κωλύεται ο Εισαγγελέας) και του Γραμματέως Γεράσιμου Βάλσαμου.</p>
      <p>Συνήλθε σε συμβούλιο στο Κατάστημά του την <date refersTo="publicHearingDate" date="2021-10-01">1η Οκτωβρίου 2021</date>, προκειμένου να αποφανθεί για την αίτηση του Εισαγγελέα Πρωτοδικών Αθηνών, περί κανονισμού αρμοδιότητας δικαστηρίου, με εγκαλούμενη την Β. Ζ. - Αντεισαγγελέα Πρωτοδικών Αθηνών και εγκαλούντα τον Δ. Σ. του Α..</p>
    </header>
    <judgmentBody>
      <introduction>
        <p>Η αίτηση αυτή με ημερομηνία 4.1.2021, που απευθύνεται στον Εισαγγελέα του Αρείου Πάγου, καταχωρίστηκε στο οικείο πινάκιο με τον αριθμό 84/21.</p>
        <p>Έπειτα η Αντεισαγγελέας του Αρείου Πάγου Αδαμαντία Οικονόμου εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Γεώργιου Γεράκη με αριθμό 147/24.6.2021 στην οποία αναφέρονται τα ακόλουθα:</p>
        <p>"I. Εισάγω ενώπιόν Σας κατά το <ref href="/akn/gr/act/presidentialDecree/1986/258/!main#art_136__par_1">άρθρο 136 παρ. 1 εδάφιο β' Κ.Ποιν.Δ</ref>. (<ref href="/akn/gr/act/law/1919/4620/!main">Ν.4620/19</ref>, <ref href="/akn/gr/act/law/1919/4637/!main">Ν.4637/19</ref>) την υπ αρ. πρωτ. 150147/2021 αναφορά- αίτηση του Εισαγγελέα Πρωτοδικών Αθηνών με την οποία ζητείται η παραπομπή της δικογραφίας, που σχηματίστηκε ΚΑΤΑ της Β. Ζ., Αντισαγγελέως Πρωτοδικών Αθηνών από τον αρμόδιο Εισαγγελέα Πρωτοδικών Αθηνών σε άλλο ισόβαθμο Εισαγγελέα (άρθρα 135 <ref href="/akn/gr/act/presidentialDecree/1986/258/!main__par_1">εδάφιο ε' και 136 παρ. 1 εδάφιο β' του Κ.Ποιν.Δ</ref>.) εκθέτω δε τα ακόλουθα:</p>
        <p>Από το συνδυασμό των συγκεκριμένων διατάξεων συνάγεται, ότι όταν ο εγκαλών ή ο ζημιωμένος ή ο κατηγορούμενος είναι δικαστικός λειτουργός από το βαθμό του Παρέδρου σε Πρωτοδικείο ή Εισαγγελία και άνω και υπηρετεί στο αρμόδιο, σύμφωνα με τα <ref href="/akn/gr/act/presidentialDecree/1986/258/!main~art_122->art_125">άρθρα 122-125 του Κ.Ποιν.Δ</ref>. δικαστήριο, διατάσσεται η παραπομπή σε άλλο ισόβαθμο και ομοειδές δικαστήριο.</p>
        <p>Για την παραπομπή που νοείται όχι μόνον κατά την κύρια διαδικασία και κατά την προδικασία αποφασίζει ο Άρειος Πάγος που συνέρχεται σε Συμβούλιο σε κάθε άλλη, μη διαλαμβανόμενη στο <ref href="/akn/gr/act/presidentialDecree/1986/258/!main#art_136__par_1">εδάφιο α' της παραγράφου 1 του άρθρου 136 Κ.Ποιν.Δ</ref>. περίπτωση (περί της οποίας προδήλως δεν πρόκειται) και συνεπώς στην ένδικη υπόθεση, όπου ρητά εγκαλούμενο πρόσωπο φέρεται η ως άνω εισαγγελική λειτουργός στο πλαίσιο της υπό στοιχεία ABM ... δικογραφίας με αφορμή την από 31-12-2020 μήνυση του Δ. Σ. του Α., κατοίκου ....</p>
        <p>Η περίπτωση ε' του άρθρου 135 παραμένει εν πολλοίς αναλλοίωτη από την αντίστοιχη του προϊσχύσαντος <ref href="/akn/gr/act/presidentialDecree/1986/258/!main">Κ.Ποιν.Δ</ref>. που ρύθμιζε τα σχετικά με τη σύγκρουση της αρμοδιότητας και εκείνης κατά παραπομπή (αιτιολογική έκθεση <ref href="/akn/gr/act/law/2019/4619/!main">Ν. 4619/2019</ref>, σελ. 39) τίθεται δε, καθ'όσον αποβλέπει στο αδιάβλητο στην κοινή συνείδηση της δικαστικής κρίσης και στον αποκλεισμό κάθε υπόνοιας προς μεροληψία οφειλόμενη στο γεγονός της συνυπηρέτησης του εγκαλούντος ή ζημιωμένου ή κατηγορουμένου δικαστικού λειτουργού στο αυτό δικαστήριο (ΑΠ. 53/2019, 1212/2015, 999/2015, 1481/2009).</p>
        <p>II. Στην προκειμένη περίπτωση σχηματίσθηκε η προαναφερομένη δικογραφία ΚΑΤΑ της εν λόγω δικαστικής λειτουργού που υπηρετεί στην Εισαγγελία Πρωτοδικών Αθηνών με τον αντίστοιχο βαθμό και εκκρεμεί προς δικαιοδοτική κρίση (σχετικό το υπ'αρ. πρωτ. ΔΥ/2021 έγγραφο της Διευθύνουσας την Εισαγγελία Πρωτοδικών Αθηνών).</p>
        <p>III. Συντρέχει συνεπώς νόμιμη περίπτωση κανονισμού αρμοδιότητας κατά παραπομπή και πρέπει να γίνει δεκτή ως νόμιμη και βάσιμη η αίτηση του ως άνω Εισαγγελέως και να ορίσει το Δικαστήριο Σας (σε Συμβούλιο) ως αρμόδιο για να αποφανθεί επί της δικογραφίας στο πλαίσιο της αρμοδιότητάς του, τον Εισαγγελέα Πρωτοδικών Θηβών και σε συντρέχουσα περίπτωση τις δικαστικές αρχές του Πρωτοδικείου Θηβών και Εφετείου Ευβοίας προς περαιτέρω (τυχόν) διερεύνηση.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>- ΠΡΟΤΕΙΝΩ - Να διατάξει το δικαστήριο Σας την παραπομπή που ζητεί ο Εισαγγελέας Πρωτοδικών Αθηνών με το υπ'αρ. πρωτ. 150147/2021 έγγραφο του και αφορά την υπό στοιχεία ABM ... δικογραφία, που σχηματίστηκε κατόπιν της από 31-12-2020 μήνυσης του Δ. Σ. του Α., κατοίκου ... ΚΑΤΑ της Β. Ζ., Αντεισαγγελέως Πρωτοδικών Αθηνών, από τις δικαστικές και εισαγγελικές αρχές του Πρωτοδικείου Αθηνών στις αντίστοιχες του Πρωτοδικείου Θηβών και Εφετείου Ευβοίας.</p>
        <p>Ο Αντεισαγγελέας του Αρείου Πάγου Γεώργιος Κ.Γεράκης"</p>
      </introduction>
      <motivation>
        <p>Αφού άκουσε
την Αντεισαγγελέα, που αναφέρθηκε στην παραπάνω εισαγγελική πρόταση.</p>
        <p>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Κατά τη διάταξη του <ref href="/akn/gr/act/presidentialDecree/1986/258/!main#art_135">άρθρου 135 εδαφ. ε' ΚΠΔ</ref>, στην οποία ορίζονται οι περιπτώσεις αρμοδιότητας κατά παραπομπή, ζήτημα κανονισμού αρμοδιότητας κατά παραπομπή υφίσταται - μεταξύ άλλων περιπτώσεων και - όταν ο κατηγορούμενος είναι δικαστικός λειτουργός από του βαθμού του Παρέδρου σε Πρωτοδικείο ή Εισαγγελία και άνω και υπηρετεί στο αρμόδιο κατά τα άρθρα 122-125 του ίδιου Κώδικα δικαστήριο. Στην έννοια του κατηγορουμένου περιλαμβάνεται και ο εγκαλούμενος, όταν η υπόθεση βρίσκεται στο στάδιο της προδικασίας και δεν έχει ασκηθεί ακόμη ποινική δίωξη, για την ταυτότητα του νομικού λόγου, δηλαδή του ανεπηρέαστου της δικαστικής κρίσεως και του αποκλεισμού υπονοιών μεροληψίας, λόγω συνυπηρετήσεως στο ίδιο δικαστήριο με τον εγκαλούμενο δικαστικό λειτουργό. Εξ άλλου, κατά τη διάταξη του άρθρου 136 παρ. 1 στοιχ. β' του ίδιου Κώδικα αρμόδιο, στην περίπτωση που στην περιφέρεια του οικείου Εφετείου δεν υπάγεται άλλο, πλην του αρμόδιου κατά τις προειρημένες διατάξεις (<ref href="/akn/gr/act/presidentialDecree/1986/258/!main~art_122->art_125">άρθρα 122- 125 ΚΠΔ</ref>), πρωτοδικείου, δικαστήριο προκειμένου να αποφασίσει για την παραπομπή είναι εκείνο του Αρείου Πάγου (συνερχόμενο σε συμβούλιο), όταν δεν υπάρχει αρμοδιότητα του Συμβουλίου Εφετών και εφαρμόζονται αναλόγως οι διατάξεις των άρθρων 132 και 134 εδάφ. α' του ίδιου Κώδικα.</p>
          </item>
          <item eId="motivation_list_1__item_2">
            <p>Στην προκειμένη περίπτωση ο Αντεισαγγελέας Πρωτοδικών Αθηνών με την με αριθ.πρωτ.150147/4-1-2021 αίτησή του περί κανονισμού αρμοδιότητας υπέβαλε προς τον Εισαγγελέα του Αρείου Πάγου την με Α.Β.Μ.... έγκληση του Δ. Σ. του Α., κατοίκου ..., στρεφόμενη κατά της Αντεισαγγελέως Πρωτοδικών Αθηνών Β. Ζ., για την σ' αυτή καταγγελλόμενη αξιόποινη πράξη της παράβασης καθήκοντος (<ref href="/akn/gr/act/presidentialDecree/1985/283/!main#art_259">άρθρο 259 ΠΚ</ref>). Δεδομένου, αφ' ενός ότι η εγκαλούμενη εισαγγελική λειτουργός υπηρετεί στην Εισαγγελία Πρωτοδικών Αθηνών, αφ' ετέρου δε δεν υφίσταται ευχέρεια του Συμβουλίου Εφετών Αθηνών να διατάξει την παραπομπή της υπόθεσης σε άλλο δικαστήριο που να ανήκει στην αρμοδιότητά του, αφού δεν υπάγεται στην περιφέρειά του άλλη, πλην της Εισαγγελίας Πρωτοδικών Αθηνών, ισόβαθμη και ομοειδής με αυτή δικαστική αρχή, συντρέχει περίπτωση να κανονιστεί η αρμοδιότητα, κατά παραπομπή από το Συμβούλιο του Αρείου Πάγου και πρέπει να παραπεμφθεί η υπόθεση, από τις Δικαστικές και Εισαγγελικές Αρχές του Πρωτοδικείου και του Εφετείου Αθηνών στις Δικαστικές και Εισαγγελικές Αρχές άλλου Πρωτοδικείου και συγκεκριμένα του Πρωτοδικείου Θηβών και, αν συντρέξει νόμιμη περίπτωση, στις Εισαγγελικές και Δικαστικές Αρχές του Εφετείου Ευβοίας.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Παραπέμπει</outcome> την υπόθεση που υπέβαλε με την υπ' αριθμό πρωτ. 150147/4-1-2021 αίτηση ο Εισαγγελέας Πρωτοδικών Αθηνών, περί κανονισμού αρμοδιότητας κατά παραπομπή και αφορά την με αριθ. Α.Β.Μ.:... έγκληση του Δ. Σ. του Α., κατοίκου ... με τη συνημμένη σε αυτήν σχηματισθείσα προκαταρκτική δικογραφία, κατά της Αντιεισαγγελέως Πρωτοδικών Β. Ζ., που υπηρετεί στην Εισαγγελία Πρωτοδικών Αθηνών, από τις αρμόδιες εισαγγελικές και δικαστικές αρχές του Πρωτοδικείου Αθηνών στις αντίστοιχες εισαγγελικές και δικαστικές αρχές του Πρωτοδικείου Θηβών και, αν συντρέξει νόμιμη περίπτωση, στις Εισαγγελικές και Δικαστικές Αρχές του Εφετείου Ευβοίας.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-10-08">8 Οκτωβρίου 2021</date>.</p>
      <p>Εκδόθηκε στην Αθήνα στις <date refersTo="decisionPublicationDate" date="2021-10-18">18 Οκτωβρίου 2021</date>.</p>
      <p>Η ΑΝΤΙΠΡΟΕΔΡΟΣ    Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
