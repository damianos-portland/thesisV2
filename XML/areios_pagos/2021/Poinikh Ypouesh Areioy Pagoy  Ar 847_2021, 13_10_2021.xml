<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/847/!main"/>
          <FRBRuri value="/akn/gr/judgment/SCCC/2021/847/"/>
          <FRBRdate name="courtConferenceDate" date="2021-10-13"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/847/ell@/!main"/>
          <FRBRuri value="/akn/gr/judgment/SCCC/2021/847/ell@"/>
          <FRBRdate name="courtConferenceDate" date="2021-10-13"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/847/ell@/!main.xml"/>
          <FRBRuri value="/akn/gr/judgment/SCCC/2021/847/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-10-13" by="#SCCC" refersTo="#courtConferenceDate"/>
        <step date="2021-09-22" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/847/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>847/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Z' Ποινικό Τμήμα</p>
      <p>Συγκροτήθηκε από τους Δικαστές: Μιλτιάδη Χατζηγεωργίου, Αντιπρόεδρο του Αρείου Πάγου, Βασιλική Ηλιοπούλου, Μαρία Κουβίδου - Εισηγήτρια, Άννα Φωτοπούλου - Ιωάννου και Παναγιώτη Αθανασόπουλο, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημα του στις <date refersTo="publicHearingDate" date="2021-09-22">22 Σεπτεμβρίου 2021</date>, με την παρουσία του Αντεισαγγελέα του Αρείου Πάγου Χαράλαμπου Μωϋσίδη, (κωλυομένου του Εισαγγελέως) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Φ. Σ. του Χ., κατοίκου ..., ο οποίος εκπροσωπήθηκε από τον πληρεξούσιο δικηγόρο του Όθωνα Παπαδόπουλο, για αναίρεση της υπ' αριθμ. 2589/2019 αποφάσεως του Τριμελούς Εφετείου Κακουργημάτων Θεσσαλονίκης.</p>
    </header>
    <judgmentBody>
      <introduction>
        <p>Το Τριμελές Εφετείο Κακουργημάτων Θεσσαλονίκης, με την ως άνω απόφασή του διέταξε όσα λεπτομερώς αναφέρονται σ' αυτή, και ο αναιρεσείων - κατηγορούμενος, ζητάει την αναίρεση της αποφάσεως αυτής για τους λόγους που αναφέρονται στην από 30 Ιουνίου 2020 αίτησή του, η οποία ασκήθηκε ενώπιον της Γραμματέως του Εφετείου Θεσσαλονίκης Ά. Α., και έλαβε αριθμό 18/2020, που καταχωρίστηκε στο οικείο πινάκιο με αριθμό 701/2020.</p>
      </introduction>
      <motivation>
        <p>Αφού άκουσε
Τον Εισαγγελέα, στον οποίο δόθηκε ο λόγος από τον Πρόεδρο, πρότεινε να γίνει δεκτή η αίτηση αναίρεσης, να αναιρεθεί εν μέρει η προσβαλλόμενη απόφαση και δη ως προς το σκέλος της διερεύνησης για το αν συντρέχουν οι προϋποθέσεις αναστολής εκτέλεσης της επιβληθείσας ποινής και να παραπεμφθεί η συζήτηση για νέα συζήτηση στο κατ' <ref href="/akn/gr/act/presidentialDecree/1986/258/!main#art_352">άρθρο 352 ΚΠΔ</ref> αρμόδιο Δικαστήριο και τον πληρεξούσιο δικηγόρο του αναιρεσείοντος, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η υπό κρίση από 30-6-2020 αίτηση Φ. Σ. του Χ., κατοίκου ..., για εν μέρει αναίρεση της 2589/2019 καταδικαστικής απόφασης του δικάσαντος σε δεύτερο βαθμό Τριμελούς Εφετείου Κακουργημάτων Θεσσαλονίκης, η οποία καταχωρίστηκε στο ειδικό βιβλίο στις 13-4-2020, έχει ασκηθεί νόμιμα και εμπρόθεσμα, με δήλωση του παραστάντος στη συζήτηση συνηγόρου του Όθωνα Παπαδόπουλου στο γραμματέα του Εφετείου Θεσσαλονίκης, συνταχθείσας της με αριθμό 18/30-6-2020 έκθεσης αναίρεσης, από δικαιούμενο πρόσωπο, που είχε το σχετικό έννομο συμφέρον και κατά απόφασης υποκείμενης στο συγκεκριμένο ένδικο μέσο, ενώ διατυπώνεται ως λόγος αναίρεσης η υπέρβαση εξουσίας. Επομένως, πρέπει, να γίνει τυπικά δεκτή, σύμφωνα με τις διατάξεις των άρθρων 462 παρ.ιβ, 464, 466 παρ. 2 εδ. α, 473 παρ.2,3, 474 παρ.1,4, 504§1, 505§1 του ισχύοντος από 1-7-2019 <ref href="/akn/gr/act/presidentialDecree/1986/258/!main">ΚΠοινΔ</ref>, σε συνδυασμό με το <ref href="/akn/gr/act/law/2021/4690/!main#art_75">άρθρο 75 του ν.4690/2021</ref> και να ερευνηθεί περαιτέρω κατ' ουσίαν.</p>
          </item>
          <item eId="motivation_list_1__item_2">
            <p>Σύμφωνα με την διάταξη του άρθρου 99 § 1 εδ. α' του ισχύσαντος έως 30.6.2019 <ref href="/akn/gr/act/presidentialDecree/1985/283/!main">Ποινικού Κώδικα</ref>: "Αν κάποιος που δεν έχει καταδικασθεί αμετάκλητα για κακούργημα ή πλημμέλημα σε περιοριστική της ελευθερίας ποινή μεγαλύτερη από ένα έτος, με μία μόνη ή με περισσότερες αποφάσεις που οι ποινές δεν υπερβαίνουν συνολικά το πιο πάνω όριο, καταδικασθεί σε τέτοια ποινή που δεν υπερβαίνει τα τρία έτη, το δικαστήριο με την απόφασή του διατάσσει την αναστολή εκτέλεσης της ποινής για ορισμένο διάστημα, που δεν μπορεί να είναι κατώτερο από ένα και ανώτερο από τρία έτη, εκτός αν κρίνει με βάση ειδικά μνημονευόμενα στην αιτιολογία της αποφάσεως στοιχεία ότι η εκτέλεση της ποινής κατά το άρθρο 82 είναι απολύτως αναγκαία για να αποτρέψει τον κατάδικο από την τέλεση νέων αξιόποινων πράξεων". Η διάταξη του άρθρου 99§1 εδ. α του ισχύοντος από 1-7-2019 νέου <ref href="/akn/gr/act/presidentialDecree/1985/283/!main">ΠΚ</ref> (<ref href="/akn/gr/act/law/2019/4619/!main">ν. 4619/2019</ref>) ορίζει ότι "Αν κάποιος καταδικαστεί σε φυλάκιση που δεν υπερβαίνει τα τρία έτη, το δικαστήριο διατάσσει την αναστολή εκτέλεσης της ποινής για διάστημα από ένα έως τρία έτη, εκτός αν κρίνει, με βάση ειδικά μνημονευόμενα στην αιτιολογία στοιχεία, ότι η εκτέλεση της ποινής είναι απολύτως αναγκαία για να αποτρέψει τον καταδικασθέντα από την τέλεση νέων αξιόποινων πράξεων". Από την αντιπαραβολή των δύο διατάξεων προκύπτει ότι η τελευταία είναι ευμενέστερη της πρώτης, ως προς τις προϋποθέσεις χορήγησης της αναστολής εκτέλεσης της ποινής, δεδομένου ότι πλέον η χορήγηση της αναστολής αποσυνδέεται από την ύπαρξη ή μη προηγούμενων καταδικών, καθώς και του συνολικού ύψους των ποινών που έχουν επιβληθεί. Περαιτέρω, σύμφωνα με την διάταξη του άρθρου 2§1 του νέου <ref href="/akn/gr/act/presidentialDecree/1985/283/!main">ΠΚ</ref> "Αν από την τέλεση της πράξης ως την αμετάκλητη εκδίκασή της ίσχυσαν περισσότερες διατάξεις νόμων, εφαρμόζεται αυτή που στη συγκεκριμένη περίπτωση οδηγεί στην ευμενέστερη μεταχείριση του κατηγορουμένου", ενώ κατά την διάταξη του άρθρου 465 του ίδιου Κώδικα "Οι διατάξεις του προϊσχύσαντος <ref href="/akn/gr/act/presidentialDecree/1985/283/!main">Ποινικού Κώδικα</ref> για τη μετατροπή της ποινής σε χρηματική ποινή, την αναστολή εκτέλεσης της ποινής και την απόλυση υπό όρο εφαρμόζονται για πράξεις που τελέστηκαν μέχρι τη θέση σε ισχύ του παρόντος". Το τελευταίο άρθρο, το οποίο συνιστά διάταξη ειδικότερη του <ref href="/akn/gr/act/presidentialDecree/1985/283/!main#art_2__par_1">άρθρου 2 § 1 ΠΚ</ref> (<ref href="/akn/gr/act/law/2019/4619/!main">ν. 4619/2019</ref>). πρέπει να παραμερισθεί - καθόσον αφορά στο ενδιαφέρον στην προκείμενη περίπτωση ζήτημα της αναστολής εκτέλεσης της ποινής, ως αντικείμενο σε διατάξεις υπερνομοθετικής ισχύος, που καθιερώνουν την αρχή της αναδρομικής εφαρμογής του επιεικέστερου νόμου και ειδικότερα, α) στις συνδυασμένες διατάξεις των άρθρων <ref href="/akn/gr/act/constitution/2001/!main#art_4">4</ref> και <ref href="/akn/gr/act/constitution/2001/!main#art_7">7</ref> <ref href="/akn/gr/act/constitution/2001/!main">Συντάγματος</ref> (αρχές της ισότητας και της νομιμότητας, βλ. <ref href="/akn/gr/judgment/SCCC/2015/1/!main">ΟλΑΠ 1/2015</ref>), β) στην διάταξη του άρθρου 15§1 εδ. γ' του κυρωθέντος με το <ref href="/akn/gr/act/law/1997/2462/!main">ν. 2462/1997</ref> Διεθνούς Συμφώνου για τα Ατομικά και Πολιτικά Δικαιώματα, όπου ο όρος "ελαφρύτερη ποινή" δεν καταλαμβάνει μόνο το πλαίσιο της ποινής, αλλά ερμηνεύεται ευρέως, ώστε να εμπίπτει και ο τρόπος εκτίσεως αυτής, γ) στο άρθρο 7§1 της κυρωθείσας με το <ref href="/akn/gr/act/decreeLaw/1974/53/!main">ν.δ. 53/1974</ref> Ευρωπαϊκής Σύμβασης Δικαιωμάτων Ανθρώπου, στο πλαίσιο ερμηνείας του οποίου γίνεται δεκτή η υποχρέωση της αναδρομικής εφαρμογής της ευμενέστερης ποινικής διάταξης. Επομένως, μετά την 1-7-2019, ως προς την αναστολή εκτέλεσης της ποινής, εφαρμοστέο τυγχάνει σε κάθε περίπτωση, δηλαδή και για πράξεις που τελέστηκαν πριν την 1-7-2019, το άρθρο 99§1 εδ. α' του νέου <ref href="/akn/gr/act/presidentialDecree/1985/283/!main">Ποινικού Κώδικα</ref>. Το δικαστήριο της ουσίας υποχρεούται να ελέγξει, ακόμη και χωρίς αίτημα, τη συνδρομή ή μη των προϋποθέσεων αναστολής εκτέλεσης της ποινής , να αποφασίσει σχετικά και να αιτιολογήσει ειδικά την τυχόν αρνητική κρίση του. Άλλως, αν δεν αποφασίσει για την αναστολή ή μη της ποινής ή αν προχωρήσει στη μετατροπή της ποινής, χωρίς να αποφασίσει προηγουμένως επί της αναστολής αυτής, υπερβαίνει αρνητικά την εξουσία του και υποπίπτει στην ελεγχόμενη αναιρετικά πλημμέλεια της υπέρβασης εξουσίας, από τη οποία ιδρύεται ο λόγος αναίρεσης από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Θ' ΚΠοινΔ</ref>.</p>
          </item>
          <item eId="motivation_list_1__item_3">
            <p>Στην προκείμενη περίπτωση, από την παραδεκτή επισκόπηση των πρακτικών της προσβαλλόμενης απόφασης προκύπτουν τα ακόλουθα: Με την 2589/2019 απόφαση του δικάζοντος σε δεύτερο βαθμό Τριμελούς Εφετείου Κακουργημάτων Θεσσαλονίκης, ο κατηγορούμενος, ήδη αναιρεσείων Φ. Σ. του Χ., κρίθηκε ένοχος με ελαφρυντικά για την πράξη της διακίνησης ναρκωτικών ουσιών με τη μορφή της πώλησης και κατοχής και του επιβλήθηκε ποινή φυλάκισης δύο (2)ετών ετών, χωρίς όμως το ανωτέρω Δικαστήριο της ουσίας να αποφανθεί αν συντρέχουν ή μη οι προϋποθέσεις της αναστολής εκτέλεσης της ποινής. Έτσι, όμως, κρίνοντας με την προσβαλλόμενη απόφασή του το δευτεροβάθμιο Δικαστήριο της ουσίας και παραλείποντας να εξετάσει αυτεπαγγέλτως τη συνδρομή ή μη των προϋποθέσεων για την αναστολή εκτέλεσης της ποινής, υπέπεσε στην πλημμέλεια της υπέρβασης εξουσίας, που θεμελιώνει τον κατ' <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Θ' ΚΠοινΔ</ref> λόγο αναίρεσης. Κατ' ακολουθία τούτων, πρέπει, κατά παραδοχή του σχετικού και μοναδικού λόγου της υπό κρίση αίτησης αναίρεσης ως βάσιμου, να αναιρεθεί η προσβαλλόμενη απόφαση, μόνον, όμως ως προς το σκέλος της μη διερεύνησης της συνδρομής των προϋποθέσεων αναστολής εκτέλεσης της ποινής και να παραπεμφθεί η υπόθεση για νέα κρίση, κατά το εν λόγω μέρος της, στο ίδιο Δικαστήριο, που θα συγκροτηθεί αν είναι δυνατό, από τους ίδιους δικαστές, διαφορετικά από άλλους (<ref href="/akn/gr/act/presidentialDecree/1986/258/!main#art_522">άρθρο 522 ΚΠοινΔ</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Δέχεται</outcome> τη 18/30-6-2020 αίτηση Φ. Σ. του Χ., κατοίκου ..., για εν μέρει αναίρεση της με αριθμό 2589/2019 απόφασης του δικάσαντος σε δεύτερο βαθμό Τριμελούς Εφετείου Κακουργημάτων Θεσσαλονίκης.</p>
        <p><outcome>Αναιρεί</outcome> εν μέρει τη με αριθμό 2589/2019 απόφαση του Τριμελούς Εφετείου Κακουργημάτων Θεσσαλονίκης, και μόνον ως προς ως προς το σκέλος της μη διερεύνησης της συνδρομής προϋποθέσεων αναστολής εκτέλεσης της ποινής.</p>
        <p><outcome>Παραπέμπει</outcome> την υπόθεση, κατά το μέρος αυτό, για νέα συζήτηση στο ίδιο Δικαστήριο, που θα συγκροτηθεί, αν είναι δυνατό, από τους ίδιους δικαστές, διαφορετικά από άλλους.</p>
      </decision>
    </judgmentBody>
    <conclusions>
      <p>ΚΡΙΘΗΚΕ, αποφασίσθηκε στην Αθήνα, στις <date refersTo="courtConferenceDate" date="2021-10-13">13 Οκτωβρίου 2021</date>.</p>
      <p>ΔΗΜΟΣΙΕΥΘΗΚΕ σε δημόσια</p>
      <p> συνεδρίαση στο ακροατήριό του, στην Αθήνα, στις 18 Οκτωβρίου 2021.</p>
      <p>Ο ΑΝΤΙΠΡΟΕΔΡΟΣ     Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
