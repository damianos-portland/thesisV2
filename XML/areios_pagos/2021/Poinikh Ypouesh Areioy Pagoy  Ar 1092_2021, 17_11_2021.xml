<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1092/!main"/>
          <FRBRuri value="/akn/gr/judgment/SCCC/2021/1092/"/>
          <FRBRdate name="publicHearingDate" date="2021-10-20"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1092/ell@/!main"/>
          <FRBRuri value="/akn/gr/judgment/SCCC/2021/1092/ell@"/>
          <FRBRdate name="publicHearingDate" date="2021-10-20"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1092/ell@/!main.xml"/>
          <FRBRuri value="/akn/gr/judgment/SCCC/2021/1092/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-10-20" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1092/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
      </references>
    </meta>
    <header>
      <p>Αριθμός<docNumber>1092/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ζ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Μιλτιάδη Χατζηγεωργίου, Αντιπρόεδρο του Αρείου Πάγου, Βασιλική Ηλιοπούλου, Κωνσταντίνα Μαυρικοπούλου, Μαρία Κουβίδου και 'Αννα Φωτοπούλου - Ιωάννου-Εισηγήτρια, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2021-10-20">20 Οκτωβρίου 2021</date>, με την παρουσία του Αντεισαγγελέα του Αρείου Πάγου Ιωάννη Προβατάρη (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Α. Σ. του Η., κατοίκου ... ο οποίος εκπροσωπήθηκε από την πληρεξούσια δικηγόρο του Βασιλική Κουλούρη, για αναίρεση της υπ'αριθ. 565/2017 απόφασης του Τριμελούς Εφετείου Ναυπλίου. Με υποστηρίζουσα την κατηγορία την εταιρεία με την επωνυμία "... Α.Ε." νομ/εκ/νη, με έδρα στην ., η οποία δεν εκπροσωπήθηκε στο ακροατήριο.</p>
    </header>
    <judgmentBody>
      <introduction>
        <p>Το Τριμελές Εφετείο Ναυπλίου, με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που περιλαμβάνονται στην από 19 Ιουνίου 2020 κρινόμενη αίτηση, η οποία ασκήθηκε ενώπιον του Γραμματέα του Εφετείου Ναυπλίου Ν. Χ., έλαβε αριθμό πρωτοκόλλου 6/2020 και καταχωρίστηκε στο οικείο πινάκιο με τον αριθμό 799/2020.</p>
      </introduction>
      <motivation>
        <p>Αφού άκουσε
Τον Αντεισαγγελέα, που πρότεινε να απορριφθεί η κρινόμενη αίτηση, να επιβληθούν τα έξοδα στον αναιρεσείοντα και την πληρεξούσια δικηγόρο του αναιρεσείοντος, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η κρινόμενη από 19.6.2020 αίτηση του Α. Σ. Σ., για αναίρεση της 565/2017 απόφασης του Τριμελούς Εφετείου Ναυπλίου (πλημμελημάτων), έχει ασκηθεί νομότυπα και εμπρόθεσμα, περιέχει δε σαφή και ορισμένο λόγο αναίρεσης και δη αυτόν της έλλειψης ειδικής και εμπεριστατωμένης αιτιολογίας, [άρθρ.510 παρ.1 στοιχ Δ' <ref href="/akn/gr/act/presidentialDecree/1986/258/!main">ΚΠΔ</ref>]. Επομένως, είναι παραδεκτή και πρέπει να εξεταστεί περαιτέρω.</p>
          </item>
          <item eId="motivation_list_1__item_2">
            <p>Κατά τη διάταξη του <ref href="/akn/gr/act/presidentialDecree/1986/258/!main#art_349">άρθρου 349 ΚΠοινΔ</ref> το δικαστήριο μπορεί, μετά από πρόταση του εισαγγελέα ή και αυτεπαγγέλτως, να διατάξει την αναβολή της δίκης για λόγους ανώτερης βίας, με αίτημα δε κάποιου από τους διαδίκους, για σοβαρούς λόγους υγείας ή λόγους ανώτερης βίας. Το σημαντικό αίτιο μπορεί να προβληθεί από οποιονδήποτε ακόμη και όταν αφορά το πρόσωπο του διορισμένου κατ' άρθρο 340 παρ.3 πληρεξουσίου δικηγόρου. Ο σοβαρός λόγος υγείας αποδεικνύεται με ιατρική πιστοποίηση. Εξάλλου, η επιβαλλόμενη από τα άρθρα <ref href="/akn/gr/act/constitution/2001/!main#art_93">93</ref> § <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> <ref href="/akn/gr/act/presidentialDecree/1986/258/!main">ΚΠοινΔ</ref> ειδική και εμπεριστατωμένη αιτιολογία, της οποίας η έλλειψη στοιχειοθετεί λόγο αναίρεσης από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Δ του ΚΠοινΔ</ref>, πρέπει να υπάρχει, όχι μόνο στην απόφαση για την ενοχή, δηλαδή στην καταδικαστική ή την απαλλακτική απόφαση, αλλά σε όλες τις αποφάσεις, ανεξάρτητα αν αυτές είναι οριστικές ή παρεμπίπτουσες ή αν η έκδοσή τους εναπόκειται στη διακριτική, ελεύθερη ή ανέλεγκτη κρίση του Δικαστηρίου που τις εξέδωσε. Έτσι, η παρεμπίπτουσα απόφαση, που απορρίπτει αίτημα αναβολής της δίκης για σοβαρούς λόγους υγείας ή για λόγο ανώτερης βίας του κατηγορουμένου ή του συνηγόρου του, πρέπει να είναι ειδικά αιτιολογημένη, παρότι η παραδοχή ή η απόρριψη της σχετικής αίτησης έχει αφεθεί στην ανέλεγκτη κρίση του Δικαστηρίου. Τούτων παρέπεται ότι η ως άνω απόφαση πρέπει να διαλαμβάνει στο αιτιολογικό της: α) τα αποδεικτικά μέσα που έλαβε υπόψη και αξιολόγησε το Δικαστήριο, για να διαμορφώσει τη σχετική (απορριπτική) κρίση του, β) τα πραγματικά περιστατικά και στοιχεία που προέκυψαν από την ακροαματική διαδικασία, στα οποία θεμελιώθηκε η αβασιμότητα του αιτήματος αναβολής, γ) τις νομικές σκέψεις που αιτιολογούν τη δικανική πεποίθηση ότι ο προβαλλόμενος λόγος δεν αποτελεί νόμιμο και βάσιμο λόγο αναβολής της δίκης (σοβαρή ασθένεια ή γεγονός ανώτερης βίας του κατηγορουμένου ή του συνηγόρου του) και δ) ότι ο προβαλλόμενος λόγος αναβολής δεν μπορεί να αντιμετωπισθεί με διακοπή της δίκης. Πάντως η ως άνω αιτιολογία απαιτείται για την παρεμπίπτουσα απόφαση που απορρίπτει αίτημα του κατηγορουμένου για αναβολή της δίκης, υπό την προϋπόθεση, όμως, ότι το αίτημα αυτό υποβλήθηκε κατά τρόπο σαφή και ορισμένο, διότι το Δικαστήριο δεν έχει υποχρέωση να απαντήσει και μάλιστα με ειδική και εμπεριστατωμένη αιτιολογία σε αόριστο αίτημα. Διαφορετικά, ιδρύεται ο συγκεκριμένος λόγος αναίρεσης, για ελλιπή και εμπεριστατωμένη αιτιολογία, ενώ αν το Δικαστήριο μετά την απόρριψη του αιτήματος προχωρήσει στην έρευνα της υπόθεσης και είτε απορρίψει την έφεση του νομοτύπως και εμπροθέσμως κλητευθέντος εκκαλούντος - κατηγορουμένου, ως ανυποστήρικτη, είτε κηρύξει αυτόν ένοχο, ιδρύεται ο από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ.1 στοιχ. Θ' του ΚΠοινΔ</ref> λόγος αναίρεσης της υπέρβασης εξουσίας (<ref href="/akn/gr/judgment/SCCC/2019/1728/!main">ΑΠ 1728/2019</ref>,<ref href="/akn/gr/judgment/SCCC/2009/1843/!main"> ΑΠ 1843/2009</ref>).</p>
          </item>
          <item eId="motivation_list_1__item_3">
            <p>Στην προκειμένη περίπτωση, από την επιτρεπτή για τις ανάγκες του αναιρετικού ελέγχου επισκόπηση των πρακτικών της κατ' έφεση δίκης, επί της οποίας εκδόθηκε από το Τριμελές Εφετείο Ναυπλίου (Πλημμελημάτων), δικάζον ως δευτεροβάθμιο Δικαστήριο, η αναιρεσιβαλλόμενη απόφαση, προκύπτει ότι απορρίφθηκε το αίτημα του κατηγορουμένου και ήδη αναιρεσείοντος για αναβολή της δίκης, κατά τη διάταξη του <ref href="/akn/gr/act/presidentialDecree/1986/258/!main#art_349">άρθρου 349 ΚΠοινΔ</ref>, λόγω ασθένειας του. Ειδικότερα, κατά την έναρξη της συνεδρίασης της 19ης-9-2017 εμφανίστηκε, ως άγγελος, στο ακροατήριο του ως άνω Δικαστηρίου ο Δ. Σ., αδελφός του αναιρεσείοντος, ο οποίος υπέβαλε αίτημα αναβολής της δίκης, λόγω προβλήματος υγείας του κατηγορουμένου και ήδη αναιρεσείοντος, προσκόμισε δε και την από 18.9.2017 ιατρική οδηγία του Γ.Ν. ., η οποία αναγνώσθηκε ενώπιον του Δικαστηρίου. Ακολούθως, το αίτημα αναβολής της δίκης, απορρίφθηκε, και στη συνέχεια, το δικαστήριο προχώρησε στην ουσιαστική εκδίκαση της υπόθεσης και κήρυξε ένοχο τον αναιρεσείοντα για την αξιόποινη πράξη της παράβασης του <ref href="/akn/gr/act/law/1993/2121/!main#art_66">άρθρου 66 του ν.2121/1993</ref> περί πνευματικής ιδιοκτησίας, και του επέβαλε ποινή φυλάκισης ενός (1) έτους και χρηματική ποινή τριών χιλιάδων (3.000) ευρώ. Η αιτιολογία της παραπάνω παρεμπίπτουσας απορριπτικής της αναβολής της δίκης απόφασης, έχει, κατά λέξη, ως εξής: "Το προσκομιζόμενο ιατρικό πιστοποιητικό είναι αόριστο και, εν πάση περιπτώσει δεν βεβαιώνει αδυναμία του κατηγορουμένου να παράσχει πληρεξουσιότητα για να εκπροσωπηθεί από συνήγορο στην παρούσα δίκη". Η αιτιολογία όμως αυτή της εν λόγω παρεμπίπτουσας απόφασης δεν είναι ειδική και εμπεριστατωμένη κατά την έννοια των άρθρων 93 <ref href="/akn/gr/act/constitution/2001/!main__par_3">παρ. 3 του Συντάγματος</ref> και 139 ΚΠοινΔικ., διότι δεν αναφέρονται τα στοιχεία που προέκυψαν από την διαδικασία στο ακροατήριο και τα οποία έλαβε υπόψη του και αξιολόγησε το Δικαστήριο για να καταλήξει στην κρίση ότι το προσκομιζόμενο πιστοποιητικό είναι αόριστο. Ειδικότερα δεν αναφέρεται το περιεχόμενο του ιατρικού πιστοποιητικού του Γενικού Νοσοκομείου Λακωνίας-Νοσηλευτική Μονάδα Σπάρτης, που εγχειρίσθηκε στο Δικαστήριο και αν αξιολογήθηκε, και κατά ποιο τρόπο. Καθόσον, από το ως άνω πιστοποιητικό, όπως το περιεχόμενό του παραδεκτώς επισκοπείται από τον 'Αρειο Πάγο, προέκυπτε τόσο η ασθένεια από την οποία έπασχε ο αναιρεσείων (Ιογενής γαστρεντερίτιδα), όσο και η αδυναμία του να προσέλθει στο Δικαστήριο, καθόσον συνιστάτο κλινοστατισμός, φαρμακευτική αγωγή και αποχή από οποιαδήποτε δραστηριότητα, εργασιακή ή άλλη, για τουλάχιστον δύο ημέρες. Η επάλληλη δε αιτιολογία ότι, δεν βεβαιώνεται η αδυναμία του αναιρεσείοντος να παράσχει πληρεξουσιότητα για να εκπροσωπηθεί από συνήγορο, είναι ανεπαρκής για να αιτιολογήσει την απόρριψη του αιτήματος αναβολής λόγω ασθένειας του αναιρεσείοντος και τότε εκκαλούντος κατηγορουμένου, καθόσον από το ότι κατά το <ref href="/akn/gr/act/presidentialDecree/1986/258/!main#art_340">άρθρο 340 του Κ.Ποιν.Δ</ref>. ο κατηγορούμενος επιτρέπεται να εκπροσωπείται από συνήγορο, τον οποίο διορίζει με έγγραφη δήλωσή του, δεν συνάγεται ότι περιορίζεται το, από τις διατάξεις του <ref href="/akn/gr/act/constitution/2001/!main#art_20">άρθρου 20 του Συντάγματος</ref> και του άρθρου 6 της Ε.Σ.Δ.Α., δικαίωμα του κατηγορουμένου-εκκαλούντος να εμφανίζεται αυτοπροσώπως ενώπιον του Δικαστηρίου προς υπεράσπισή του και διατύπωση των απόψεών του (<ref href="/akn/gr/judgment/SCCC/2018/1270/!main">ΑΠ 1270/2018</ref>). Έτσι, η πληττόμενη παρεμπίπτουσα απόφαση στερείται της απαιτούμενης ειδικής και εμπεριστατωμένης αιτιολογίας και γι' αυτό πρέπει να γίνει δεκτός ως βάσιμος ο από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' ΚΠοινΔ</ref> λόγος αναίρεσης. Ενόψει όλων των ανωτέρω, το Τριμελές Εφετείο Ναυπλίου (πλημμελημάτων), το οποίο, με την προσβαλλόμενη απόφασή του, απέρριψε χωρίς ειδική και εμπεριστατωμένη αιτιολογία το αίτημα αναβολής που υπέβαλε εκείνος, επειδή δεν μπόρεσε να εμφανισθεί στο Δικαστήριο και να υπερασπίσει τον εαυτό του λόγω της ασθένειάς του, και στη συνέχεια προχώρησε στην εκδίκαση της ουσίας της υπόθεσης και κήρυξε ένοχο τον αναιρεσείοντα καταδικάζοντας αυτόν στην αναφερθείσα παραπάνω ποινή, υπερέβη την εξουσία του κατ' άρθρο 510 παρ.1 Θ', κατ' αυτεπάγγελτη εξέταση του λόγου αυτού (<ref href="/akn/gr/act/presidentialDecree/1986/258/!main#art_511">άρθρο 511 ΚΠοινΔ</ref>). Επομένως, πρέπει να γίνει δεκτή η κρινόμενη αίτηση αναιρέσεως και να αναιρεθεί η προσβαλλόμενη απόφαση στο σύνολό της.</p>
          </item>
          <item eId="motivation_list_1__item_4">
            <p>Περαιτέρω, κατά τα άρθρα 111, 112 και 113 του Π.Κ το αξιόποινο των εγκλημάτων εξαλείφεται με παραγραφή, η οποία, προκειμένου για πλημμελήματα, είναι πενταετής και αρχίζει από τότε που τελέσθηκε η πράξη. Η προθεσμία της παραγραφής αναστέλλεται για όσο χρονικό διάστημα διαρκεί ή κύρια διαδικασία και έως ότου γίνει αμετάκλητη η καταδικαστική απόφαση, όχι όμως πέραν των τριών ετών για τα πλημμελήματα. Από τις διατάξεις αυτές σε συνδυασμό με εκείνες των άρθρων 368 <ref href="/akn/gr/act/presidentialDecree/1986/258/!main">εδ. β' και 511 ΚΠΔ</ref> προκύπτει ότι η παραγραφή, ως θεσμός δημόσιας τάξεως, εξετάζεται αυτεπαγγέλτως από το Δικαστήριο σε κάθε στάση της δίκης, ακόμη και από τον Άρειο Πάγο, ο οποίος, διαπιστώνοντας τη συμπλήρωση αυτής, και μετά τη δημοσίευση της προσβαλλόμενης απόφασης ή την άσκηση της αναίρεσης, υποχρεούται να αναιρέσει την προσβαλλόμενη καταδικαστική απόφαση και να παύσει οριστικά την ποινική δίωξη, εφόσον η αίτηση αναιρέσεως είναι τυπικά παραδεκτή και περιέχεται σ' αυτήν ένας τουλάχιστον παραδεκτός και βάσιμος λόγος από τους περιοριστικά αναφερόμενους στο <ref href="/akn/gr/act/presidentialDecree/1986/258/!main#art_510">άρθρο 510 ΚΠΔ</ref> (<ref href="/akn/gr/judgment/SCCC/2005/7/!main">Ολ. ΑΠ 7/2005</ref>).</p>
          </item>
          <item eId="motivation_list_1__item_5">
            <p>Εν προκειμένω, όπως προκύπτει από την προσβαλλόμενη απόφαση, η αποδιδόμενη στον αναιρεσείοντα, σε βαθμό πλημμελήματος, αξιόποινη πράξη της παράβασης των διατάξεων του <ref href="/akn/gr/act/law/1993/2121/!main">ν. 2121/1993</ref>, φέρεται ότι τελέσθηκε στις 6.8.2011 και συνεπώς έχει εξαλειφθεί το αξιόποινο, λόγω παραγραφής, καθόσον συμπληρώθηκε οκταετία από τον χρόνο τέλεσής της μέχρι τη δημοσίευση της παρούσας απόφασης. Επομένως, αφού η ένδικη αίτηση περιέχει έναν τουλάχιστον παραδεκτό λόγο αναιρέσεως, ο οποίος, κατά τα ανωτέρω, κρίθηκε και βάσιμος, πρέπει να παύσει οριστικά η ποινική δίωξη κατά του κατηγορουμένου και ήδη αναιρεσείοντος για την ανωτέρω πράξη, λόγω παραγραφής, όπως ειδικότερα ορίζεται στο διατακτικό.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Δέχεται</outcome> την από 19-6-2020 αίτηση του Α. Σ. του Η., κατοίκου ..., που ασκήθηκε με τη σύνταξη της με αριθμό 6/2020 εκθέσεως ενώπιον της Γραμματέως του Εφετείου Ναυπλίου, για αναίρεση της 565/2017 αποφάσεως του Τριμελούς Εφετείου Ναυπλίου (πλημμελημάτων).</p>
        <p><outcome>Αναιρεί</outcome> την υπ' αριθμ. 565/2017 απόφαση του Τριμελούς Εφετείου Ναυπλίου (πλημμελημάτων)</p>
        <p>Παύει οριστικά την κατά του αναιρεσείοντος ποινική δίωξη για το ότι: Στις Κροκεές Λακωνίας στις 6.8.2011, μεταξύ των ωρών 21.30-22.15, ενεργώντας με πρόθεση, χωρίς δικαίωμα και κατά παράβαση των διατάξεων του <ref href="/akn/gr/act/law/1993/2121/!main">ν.2121/1993</ref> και των διατάξεων των κυρωμένων με νόμο πολυμερών διεθνών συμβάσεων για την προστασία της πνευματικής ιδιοκτησίας και των συγγενικών δικαιωμάτων, εκτέλεσε δημόσια, παρουσίασε στο κοινό και γενικά εκμεταλλεύτηκε έργα που είναι αντικείμενα πνευματικής ιδιοκτησίας, χωρίς την άδεια του ερμηνευτή, του εκτελεστή καλλιτέχνη, του παραγωγού υλικού φορέα και χωρίς την απαιτούμενη κατά το νόμο έγγραφη άδεια της Α.Ε. με την επωνυμία "... Α.Ε.", στην οποία οι ανωτέρω δημιουργοί (συνθέτες και στιχουργοί) έχουν εκχωρήσει-μεταβιβάσει τα πνευματικά δικαιώματα τους. Ειδικότερα, στον ανωτέρω τόπο και χρόνο, με την ιδιότητα του ιδιοκτήτη και κατά νόμο υπεύθυνου για την λειτουργία και εκμετάλλευση καφέ-εστιατορίου προέβη σε εγκατάσταση και λειτουργία στερεοφωνικής μουσικής και σε δημόσια εκτέλεση και παρουσίαση στους πελάτες του άνω καταστήματος του, των κάτωθι μουσικών συνθέσεων και έργων που ανήκουν στο προστατευόμενο από την Α.Ε.Π.Ι μουσικό ρεπερτόριο με τον τίτλο: 1. ., 2. .., 3.., 4.., 5.., των δημιουργών: Γ. Β.-Μ. Τ., Α. Δ., Π. Κ.-Γ.., Φ. και Τ. Β. -Δ. Ε.αντίστοιχα, χωρίς την άδεια των ανωτέρω δικαιούχων και χωρίς την προηγούμενη έγγραφη άδεια της ΑΕΠΙ, με την οποία είχε την υποχρέωση να εφοδιαστεί.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις 17 Nοεμβρίου 2021.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 9 Δεκεμβρίου 2021.</p>
      <p>Ο ΑΝΤΙΠΡΟΕΔΡΟΣ     Η ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
