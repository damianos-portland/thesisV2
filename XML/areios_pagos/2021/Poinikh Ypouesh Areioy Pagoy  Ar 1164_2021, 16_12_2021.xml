<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1164/!main"/>
          <FRBRuri value="/akn/gr/judgment/SCCC/2021/1164/"/>
          <FRBRdate name="courtConferenceDate" date="2021-12-16"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1164/ell@/!main"/>
          <FRBRuri value="/akn/gr/judgment/SCCC/2021/1164/ell@"/>
          <FRBRdate name="courtConferenceDate" date="2021-12-16"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1164/ell@/!main.xml"/>
          <FRBRuri value="/akn/gr/judgment/SCCC/2021/1164/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-16" by="#SCCC" refersTo="#courtConferenceDate"/>
        <step date="2021-12-20" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1164/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1164/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>E' ΠΟΙΝΙΚΟ ΤΜΗΜΑ (ΣΕ ΣΥΜΒΟΥΛΙΟ)</p>
      <p>Συγκροτήθηκε από τους Δικαστές: Μαρία Βασδέκη, Αντιπρόεδρο του Αρείου Πάγου, Ζαμπέτα Στράτα - Εισηγήτρια, Μαρία Λεπενιώτη, Σοφία Οικονόμου και Κωστούλα Πρίγγουρη, Αρεοπαγίτες.</p>
      <p>Συνήλθε σε δημόσια συνεδρίαση στο κατάστημά του στις 10 και <date refersTo="publicHearingDate" date="2021-12-20">20 Δεκεμβρίου 2021</date>, με την παρουσία των Αντεισαγγελέων του Αρείου Πάγου: 1) Δημητρίου Ασπρογέρακα και 2) Αριστέας Θεοδόση, αντίστοιχα, (γιατί κωλύεται ο Εισαγγελέας) και του Γραμματέως Γεράσιμου Βάλσαμου, για να δικάσει την έφεση του εκκαλούντος - εκζητουμένου (επ.) C. (ov.) J. J. W. του J. και της D., γεν. στις 23.05.1982 στην πόλη ... της Αυστραλίας, κρατούμενου στο Κατάστημα Κράτησης Κορυδαλλού, ο οποίος εμφανίστηκε με τους συνηγόρους της υπερασπίσεως του Μιχάλη Δημητρακόπουλο και Αθανάσιο Κεχαγιόγλου κατά της υπ' αριθμ. 4/6-10-2021 απόφασης του Συμβουλίου Εφετών Αιγαίου.</p>
    </header>
    <judgmentBody>
      <introduction>
        <p>Το Συμβούλιο Εφετών Αιγαίου, με την υπ' αριθμ. 4/6-10-2021 απόφασή του, γνωμοδότησε υπέρ της εκδόσεως του ανωτέρω στις Δικαστικές Αρχές των Ηνωμένων Πολιτειών της Αμερικής.</p>
        <p>Κατά της αποφάσεως αυτής ο εκζητούμενος και τώρα εκκαλών, άσκησε την με αριθμό 30 και ημερομηνία 7 Οκτωβρίου 2021 έφεση, για τους λόγους που αναφέρονται σ' αυτήν, η οποία ασκήθηκε ενώπιον της Γραμματέως του Εφετείου Αιγαίου Δέσποινας Κόντη, και καταχωρίσθηκε στο οικείο πινάκιο με τον αριθμό 995/2021.</p>
        <p>Προκειμένης συζητήσεως</p>
      </introduction>
      <motivation>
        <p>Αφού άκουσε τον εκζητούμενο δια του διερμηνέως, τους συνηγόρους υπερασπίσεώς του, που με προφορική ανάπτυξη ζήτησαν όσα αναφέρονται στα σχετικά πρακτικά και τον Αντεισαγγελέα ο οποίος πρότεινε να απορριφθεί στο σύνολό της η έφεση του εκζητουμένου κατά της 4/6-10-2021 απόφασης του Συμβουλίου Εφετών Αιγαίου και επί του αιτήματος αναβολής, ότι εμμένει στην πρότασή του,</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>I.  Σύμφωνα με το <ref href="/akn/gr/act/presidentialDecree/1986/258/!main#art_451">άρθρο 451 του ΚΠοινΔ</ref> κατά της οριστικής απόφασης του Συμβουλίου Εφετών με την οποία τούτο γνωμοδοτεί επί αίτησης έκδοσης αλλοδαπού υπηκόου, επιτρέπεται στον εκζητούμενο και στον Εισαγγελέα να ασκήσουν έφεση ενώπιον του ποινικού τμήματος του Αρείου Πάγου μέσα σε πέντε ημέρες από τη δημοσίευση της απόφασης με τη σύνταξη έκθεσης από τον Γραμματέα Εφετών, στην οποία πρέπει να διατυπώνονται και οι λόγοι της έφεσης, όπως προβλέπεται από το <ref href="/akn/gr/act/presidentialDecree/1986/258/!main#art_474">άρθρο 474 του ΚΠοινΔ</ref> για την άσκηση των ενδίκων μέσων. Η ανωτέρω προθεσμία, αν η απόφαση του πρωτοβαθμίου Συμβουλίου δημοσιεύθηκε παρόντος του εκζητουμένου ή του συνηγόρου του, αρχίζει από την δημοσίευση αυτής, ενώ αν ο εκζητούμενος δεν ήταν παρών, αρχίζει γι' αυτόν από την επίδοσή της, σύμφωνα με τη γενική διάταξη του <ref href="/akn/gr/act/presidentialDecree/1986/258/!main#art_473__par_1">άρθρου 473 παρ. 1 του ΚΠοινΔ</ref> και υπολογιζόμενη κατά το άρθρο 168 § 1 εδαφ. δ' του ίδιου Κώδικος, διαρκεί όλη την επόμενη ημέρα από την έναρξη της (<ref href="/akn/gr/judgment/SCCC/2000/155/!main">ΑΠ 155/2000</ref>).</p>
          </item>
          <item eId="motivation_list_1__item_2">
            <p>Επομένως η υπό κρίση υπ' αριθμό 30/2021 έφεση του C. J. J. W. του J. και D. κατά της υπ'αριθ. 04/06-10-2021, εκδοθείσας με την παρουσία του, απόφασης του Συμβουλίου Εφετών Αιγαίου, με την οποία τούτο γνωμοδότησε υπέρ της έκδοσης αυτού (εκκαλούντος - εκζητουμένου) στις Αρχές των Ηνωμένων Πολιτειών Αμερικής (ΗΠΑ), προκειμένου να δικασθεί για τις αναφερόμενες σε αυτή εγκληματικές πράξεις, ασκηθείσα νομοτύπως και εμπροθέσμως στις 07.10.2021, ενώπιον του αρμοδίου Γραμματέα του Εφετείου Αιγαίου, πρέπει σύμφωνα με τα ανωτέρω να γίνει τυπικά δεκτή και ερευνηθεί κατ' ουσίαν.</p>
          </item>
          <item eId="motivation_list_1__item_3">
            <p>II. Κατά τη διάταξη του <ref href="/akn/gr/act/presidentialDecree/1986/258/!main#art_436">άρθρου 436 του ΚΠοινΔ</ref> αν δεν υπάρχει διεθνής σύμβαση οι όροι και η διαδικασία της έκδοσης αλλοδαπών εγκληματιών ρυθμίζεται από τις διατάξεις των επόμενων άρθρων (437-456 <ref href="/akn/gr/act/presidentialDecree/1986/258/!main">ΚΠοινΔ</ref>), οι οποίες εφαρμόζονται ακόμη και αν υπάρχει σύμβαση, αν δεν έρχονται σε αντίθεση με αυτή καθώς και στα σημεία που δεν προβλέπει η σύμβαση. Περαιτέρω το δίκαιο της έκδοσης μεταξύ της Ελλάδος και των Ηνωμένων Πολιτειών Αμερικής (ΗΠΑ) διέπεται από την από 06.05.1931 διμερή Συνθήκη μεταξύ Ελλάδος και των Ηνωμένων Πολιτειών Αμερικής «περί αμοιβαίας εκδόσεως εγκληματιών» που κυρώθηκε με το <ref href="/akn/gr/act/law/1932/5554/!main">ν. 5554/1932</ref>, που εξακολουθεί να ισχύει, εφόσον δεν καταγγέλθηκε από τα συμβαλλόμενα μέρη μετά την πάροδο πενταετίας, τα κυρωθέντα με το <ref href="/akn/gr/act/law/2009/3770/!main#art_1">άρθρο πρώτο του ν. 3770/2009</ref> «Κύρωση του Πρωτοκόλλου στη Συνθήκη περί αμοιβαίας εκδόσεως εγκληματιών» (ΦΕΚ Α' 110/9.7.2009) ερμηνευτικά Πρωτόκολλα αυτής, που υπογράφηκαν στις 02.09.1937 και 18.01.2006 στην Ουάσιγκτον μεταξύ της Ελληνικής Δημοκρατίας και των Ηνωμένων Πολιτειών Αμερικής (ΗΠΑ), όπως προβλέπεται στο άρθρο 3 (2) της Συμφωνίας μεταξύ της Ευρωπαϊκής Ένωσης και των Ηνωμένων Πολιτειών της Αμερικής (ΗΠΑ) σχετικά με την έκδοση που υπογράφηκε στις 25.06.2003. Επίσης, κατά τη διάταξη του άρθρου 1 του άνω <ref href="/akn/gr/act/law/2009/3770/!main">ν. 3770/2009</ref> σύμφωνα με το άρθρο 4 της Συμφωνίας Έκδοσης μεταξύ ΕΕ-ΗΠΑ τα εξής εφαρμόζονται αντί του Άρθρου ΙΙ της Συνθήκης έκδοσης: «Αδικήματα για τα οποία χωρεί έκδοση:</p>
          </item>
          <item eId="motivation_list_1__item_4">
            <num>1.</num>
            <p>Ένα έγκλημα ή αδίκημα αποτελεί αδίκημα για το οποίο χωρεί έκδοση εφόσον τιμωρείται από το δίκαιο τόσο του αιτούντος Κράτους όσο και του προς ό η αίτηση Κράτους με στερητική της ελευθερίας ποινή ανώτατης διάρκειας ανώτερης του ενός έτους ή με αυστηρότερη ποινή, ένα έγκλημα ή αδίκημα αποτελεί επίσης αδίκημα για το οποίο χωρεί έκδοση εάν συνίσταται σε απόπειρα ή συνομωσία για τέλεση ή συμμετοχή στην τέλεση εγκλήματος ή αδικήματος για το οποίο χωρεί έκδοση [...]</p>
          </item>
          <item eId="motivation_list_1__item_5">
            <num>2.</num>
            <p>Όταν εγκρίνεται η έκδοση για έγκλημα ή αδίκημα για το οποίο χωρεί έκδοση η έκδοση ισχύει για οποιοδήποτε άλλο έγκλημα ή αδίκημα προσδιορίζεται στην αίτηση εφόσον το τελευταίο αυτό έγκλημα ή αδίκημα τιμωρείται με ποινή στερητική της ελευθερίας ενός έτους ή λιγότερο, εφόσον πληρούνται όλες οι άλλες απαιτήσεις οι σχετικές με την έκδοση.</p>
          </item>
          <item eId="motivation_list_1__item_6">
            <num>3.</num>
            <p>Για τους σκοπούς του παρόντος άρθρου ένα έγκλημα ή αδίκημα θεωρείται ως έγκλημα ή αδίκημα για το οποίο χωρεί έκδοση:</p>
          </item>
          <item eId="motivation_list_1__item_7">
            <p>(α) ανεξαρτήτως και αν το δίκαιο τόσο του αιτούντος όσο και του προς ό η αίτηση Κράτους κατατάσσουν το έγκλημα ή το αδίκημα στην ίδια κατηγορία εγκλημάτων ή αδικημάτων ή περιγράφουν το έγκλημα ή το αδίκημα με την ίδια ορολογία [...].</p>
          </item>
          <item eId="motivation_list_1__item_8">
            <num>4.</num>
            <p>Αν το έγκλημα ή αδίκημα έχει διαπραχθεί εκτός της Επικράτειας του αιτούντος Κράτους, η έκδοση χωρεί με την επιφύλαξη των άλλων ισχυουσών διατάξεων για την έκδοση, εφόσον το δίκαιο του προς ό η αίτηση Κράτους προβλέπει την τιμωρία του εγκλήματος ή αδικήματος το οποίο τελείται εκτός της Επικράτειας σε παρόμοιες περιστάσεις. Εάν το δίκαιο του προς ό η αίτηση Κράτους δεν προβλέπει την τιμωρία εγκλήματος ή αδικήματος το οποίο τελείται εκτός της Επικράτειας σε παρόμοιες περιστάσεις η Εκτελεστική Αρχή του προς ό η αίτηση Κράτους έχει τη διακριτική ευχέρεια να εγκρίνει την έκδοση, εφόσον πληρούνται όλες οι άλλες προβλεπόμενες απαιτήσεις για την έκδοση».</p>
          </item>
          <item eId="motivation_list_1__item_9">
            <p>Ακόμη σύμφωνα με το άρθρο 12 του νόμου αυτού οι διατάξεις της συνθήκης έκδοσης που δεν αναφέρονται στο παρόν πρωτόκολλο, συμπεριλαμβανομένων των λόγων άρνησης της έκδοσης, δεν θίγονται από το παρόν πρωτόκολλο και παραμένουν σε ισχύ (παρ. 1). Το παρόν πρωτόκολλο ερμηνεύεται κατά τρόπο που συνάδει με τη συμφωνία έκδοσης [...].</p>
          </item>
          <item eId="motivation_list_1__item_10">
            <p>Τέλος, σύμφωνα με το άρθρο 1 της Συνθήκης έκδοσης (<ref href="/akn/gr/act/law/1932/5554/!main">Ν. 5554/1932</ref>) για την έκδοση απαιτείται να υφίστανται αρκετές αποδείξεις ενοχής δικαιολογούσες την σύλληψη και την παραπομπή σε δίκη αυτού στην περίπτωση κατά την οποία το έγκλημα (κακούργημα ή πλημμέλημα) διαπράττετο εντός των ορίων της Χώρας».</p>
          </item>
          <item eId="motivation_list_1__item_11">
            <p>III. Στην προκειμένη περίπτωση από τα έγγραφα του φακέλου της δικογραφίας, μεταξύ των οποίων και αυτά που συνοδεύουν σε επίσημη μετάφραση την αίτηση έκδοσης, την εκκαλουμένη απόφαση με τα πρακτικά της, από όσα εξέθεσαν προφορικά οι συνήγοροι υπεράσπισης του εκκαλούντος - εκζητουμένου, την εξέταση του τελευταίου κατά την παρούσα συζήτηση της υπόθεσης, και την εν γένει συζήτηση στο ακροατήριο προέκυψαν τα ακόλουθα:</p>
          </item>
          <item eId="motivation_list_1__item_12">
            <p>Με την υπ' αριθμ. ... /2021 από 23.09.2021 διπλωματική νότα της Πρεσβείας των Ηνωμένων Πολιτειών της Αμερικής στην Αθήνα, η οποία επέχει θέση αιτήματος, συνοδευόμενη από το από 04.05.2021 Ένταλμα Σύλληψης και το υπ' αριθμ. ... από 04.05.2021 κατηγορητήριο του Περιφερειακού Δικαστηρίου των Ηνωμένων Πολιτειών της Αμερικής της Νότιας Περιφέρειας της Φλόριντα, με τα συνημμένα σ' αυτά δικαιολογητικά έγγραφα στην Αγγλική γλώσσα και επισήμως μεταφρασμένα στην Ελληνική γλώσσα, ζητείται νομοτύπως η έκδοση του εκκαλούντος στις δικαστικές αρχές των ΗΠΑ. Ειδικότερα βάσει του άνω εντάλματος σύλληψης και του σχετικού κατηγορητηρίου του ίδιου ως άνω δικαστηρίου, ζητείται η έκδοση του υπηκόου Αυστραλίας (επών.) C. (ον.) J. J. W. του J. και της D., που γεννήθηκε στις 23.05.1982 στην πόλη ... της Αυστραλίας, κατοίκου εξωτερικού, αγνώστου διαμονής και ήδη κρατούμενου στο Κατάστημα Κράτησης Κορυδαλλού, ο οποίος εκζητείται, προκειμένου να δικαστεί για τα αδικήματα της (1) συνωμοσίας για διάπραξη ξεπλύματος χρημάτων και (2) της συνωμοσίας για διανομή κοκαΐνης, γνωρίζοντας ότι θα εισαγόταν στις ΗΠΑ, όπως προβλέπονται από τον τίτλο 18 του κώδικα των Η.Π.Α., τμήμα 1956 (h) και τίτλο 21 του κώδικα των Η.Π.Α., τμήματα 965 (α) και 963 του Αμερικανικού <ref href="/akn/gr/act/presidentialDecree/1985/283/!main">Ποινικού Κώδικα</ref>, πράξεις επίσης αξιόποινες και κατά την Ελληνική Ποινική Νομοθεσία (άρθρα 2, 4 περ. α' και θ', 39 παρ. 1β' περ. γ'γ' του <ref href="/akn/gr/act/law/2018/4557/!main">Ν. 4557/2018</ref> και άρθρου 1 παρ. 1, 2, 20, 22 παρ. 2β -1, 23 παρ. 2α του Νόμου 4139/2013, σε συνδ. με το άρθρο 1 παρ. 1, 2 πιν Β' <ref href="/akn/gr/act/law/2006/3459/!main">αρ. 3 του Ν. 3459/2006</ref> και του <ref href="/akn/gr/act/presidentialDecree/1985/283/!main#art_187__par_1">άρθρου 187 παρ. 1 του Ποινικού Κώδικα</ref>).</p>
          </item>
          <item eId="motivation_list_1__item_13">
            <p>Πρέπει να σημειωθεί ότι η πράξη της «συνομωσίας» δεν προβλέπεται μεν αυτοτελώς στον Ποινικό μας Κώδικα αξιόποινη πράξη με τη νομική ορολογία που χρησιμοποιείται στις ΗΠΑ, ταυτίζεται όμως, κατά το εννοιολογικό περιεχόμενο της, με το <ref href="/akn/gr/act/presidentialDecree/1985/283/!main#art_187__par_1">άρθρο 187 παρ. 1 του ΠΚ</ref>, που προβλέπει το έγκλημα της εγκληματικής οργάνωσης για τη διάπραξη κακουργημάτων, μεταξύ των οποίων περιλαμβάνεται και η διακίνηση ναρκωτικών ουσιών και η νομιμοποίηση εσόδων από εγκληματική δραστηριότητα. Σύμφωνα δε με το <ref href="/akn/gr/act/presidentialDecree/1985/283/!main#art_18">άρθρο 18 του ΠΚ</ref> κάθε πράξη που τιμωρείται με την ποινή της κάθειρξης είναι κακούργημα.</p>
          </item>
          <item eId="motivation_list_1__item_14">
            <p>Ειδικότερα ο εκκαλών κατηγορείται για τα αδικήματα (1) της εμπλοκής σε συνωμοσία για νομιμοποίηση εσόδων από παράνομες δραστηριότητες και (2) της συνωμοσίας για διακίνηση πέντε ή περισσοτέρων κιλών κοκαΐνης, γνωρίζοντας ή έχοντας πραγματικό σκοπό ότι τα ναρκωτικά θα μπορούσαν να εισαχθούν παρανόμως στις Η.Π.Α. Η πράξη αυτή προβλέπεται και τιμωρείται όπως προαναφέρθηκε από τη Νομοθεσία των ΗΠΑ από τα άρθρα 18, τμήμα 1956 (h) και 21, τμήμα 963 του Αμερικανικού <ref href="/akn/gr/act/presidentialDecree/1985/283/!main">Ποινικού Κώδικα</ref>, με ποινή: α) για το πρώτο αδίκημα κάθειρξης 20 ετών και β) για το δεύτερο αδίκημα ισόβια κάθειρξη. Οι πράξεις αυτές είναι αξιόποινες και κατά την ελληνική Νομοθεσία (άρθρα 2, 4 περ. α' και θ', 39 παρ. 1β' περ. γ' γ' του <ref href="/akn/gr/act/law/2018/4557/!main">Ν. 4557/2018</ref> και άρθρου 1 παρ. 1, 2, 20, 22 παρ. παρ. 2β-1, <ref href="/akn/gr/act/law/2013/4139/!main#art_0__par_23">23</ref> παρ. <ref href="/akn/gr/act/law/2013/4139/!main#art_0__par_2α">2α</ref> του <ref href="/akn/gr/act/law/2013/4139/!main">Ν.4139/2013</ref>, σε συνδ. με άρθρο 1 παρ. παρ. 1, 2 πιν Β' <ref href="/akn/gr/act/law/2006/3459/!main">αρ. 3 του Ν. 3459/2006</ref> και του <ref href="/akn/gr/act/presidentialDecree/1985/283/!main#art_187__par_1">άρθρου 187 παρ. 1 του Ποινικού Κώδικα</ref>), και τιμωρούνται: 1. με ποινή φυλακίσεως τουλάχιστον έξι μηνών (άρθ. 187 <ref href="/akn/gr/act/presidentialDecree/1985/283/!main__par_1">παρ. 1 ΠΚ</ref>), δηλαδή με ποινή φυλακίσεως της οποίας το ανώτατο όριο είναι δύο έτη και πάνω (άρθ. 437 <ref href="/akn/gr/act/presidentialDecree/1986/258/!main">εδ. α' ΚΠΔ</ref>), 2. με κάθειρξη έως δέκα (10) έτη και με χρηματική ποινή από χίλιες (1.000) ως πέντε χιλιάδες (5.000) ημερήσιες μονάδες (άρθρ. 39 παρ. 1β περ γ'γ' <ref href="/akn/gr/act/law/2018/4557/!main">Ν. 4557/2018</ref>) και 3. Με ισόβια κάθειρξη, καθώς και με χρηματική ποινή από πενήντα χιλιάδες (50.000) ευρώ μέχρι ένα εκατομμύριο (1.000.000) ευρώ (άρθρο 23 παρ. 2 σε συνδ. με άρθ. 20 και 22 <ref href="/akn/gr/act/law/2013/4139/!main">Ν 4139/2013</ref>).</p>
          </item>
          <item eId="motivation_list_1__item_15">
            <p>Στη δικογραφία υπάρχουν η από 19.08.2021 ένορκη βεβαίωση της Βοηθού Εισαγγελέα των ΗΠΑ Μ. Μ. (M. B. ), η από 19.08.2021 ένορκη δήλωση του Ειδικού Πράκτορα K. Ρ. M. και η από 04.05.2021 απομαγνητοφωνημένη ένορκη κατάθεση ενώπιον της Μεγάλης Κριτικής Επιτροπής του ίδιου προαναφερόμενου Ειδικού πράκτορα της Υπηρεσίας Δίωξης Ναρκωτικών (DEA) σε νόμιμη μετάφραση και διαλαμβάνουν συγκεκριμένα περιστατικά σχετικά με τις αποδιδόμενες στον εκζητούμενο ως άνω αξιόποινες πράξεις. Από τις καταθέσεις αυτές προκύπτει ότι ο εκζητούμενος μεταξύ Μαΐου και Ιουλίου 2019 πραγματοποίησε μεταφορές χρημάτων από παράνομες δραστηριότητες, απευθυνόμενος σε μεταφορείς προκειμένου να παρέχουν τα κέρδη από τη διακίνηση ναρκωτικών σε τρίτους και στη συνέχεια απέστειλε τα κέρδη ώστε να «νομιμοποιηθούν» στην Αυστραλία και / ή στην Κολομβία. Μέρος των χρημάτων χρησιμοποιήθηκε για να πληρωθεί η αποδέσμευση ενός φορτίου κοκαΐνης στην Κολομβία. Τα κέρδη από τα ναρκωτικά «νομιμοποιήθηκαν» μέσω τραπεζικού λογαριασμού στο Μαϊάμι Φλόριντα. Ο ρόλος του C. στη μεταφορά των «νομιμοποιημένων» χρημάτων ήταν να συντονίσει την αποστολή και τη "νομιμοποίηση" των ποσών. Όλα τα ποσά "νομιμοποιήθηκαν" υπό την καθοδήγηση του C. . Μετά την ολοκλήρωση των διαδικασιών "νομιμοποίησης" των χρημάτων, ο C. διαπραγματεύτηκε την αγορά και μεταφορά 300 κιλών κοκαΐνης. Ο C. φαίνεται να αγόρασε τόνους ποσότητας κοκαΐνης, αλλά αρχικά ήθελε πραγματοποιηθεί ένα δοκιμαστικό φορτίο εκ των 300 κιλών κοκαΐνης από την Κολομβία στην Αυστραλία. Από τον Αύγουστο 2020 έως τον Φεβρουάριο 2021, ο C. διαπραγματεύτηκε εκτεταμένα την τιμή, την ποσότητα, τη μέθοδο μεταφοράς και αποστολής. Ο C. συμφώνησε να παραδίδεται η κοκαΐνη από την Κολομβία, χερσαία μέσω του Μεξικό και μετά στο Λος Άντζελες Καλιφόρνια και από εκεί δια θαλάσσης στην Αυστραλία. Ο C. διέθετε λεπτομέρειες ενός πλοίου το οποίο αναχώρησε από Λος Άντζελες Καλιφόρνια και ακολούθως έφτασε στην Αυστραλία. Μόλις ο C. έμαθε ότι η κοκαΐνη ήταν έτοιμη για παράδοση στην Αυστραλία, ζήτησε μια φωτογραφία με μια συγκεκριμένη φράση - κωδικό γραμμένη πάνω στο φορτίο, σαν απόδειξη ότι η κοκαΐνη ήταν αληθινή. Αφού έλαβε τη φωτογραφία, τον Μάρτιο 2021, ο C. οργάνωσε μια μυστική αποστολή κοκαΐνης με ταυτόχρονη οργάνωση μιας μυστικής αποστολής χρημάτων, ώστε να πληρωθεί η αγορά και η μεταφορά της κοκαΐνης. Οι συναλλαγές έλαβαν χώρα στην Αυστραλία. Πιστεύοντας ο C. ότι υπήρχε ανάμειξη των Αυστραλιανών Διωκτικών Αρχών, οι συναλλαγές δεν πραγματοποιήθηκαν. Ο C. επίσης συζήτησε για άλλα φορτία κοκαΐνης και μεθαμφεταμίνης τα οποία συντόνιζε στην Νότιο Αμερική, και / ή Μεξικό, στην Αυστραλία και στην Ευρώπη τον Απρίλιο του 2021, o C. εκ νέου διαπραγματεύτηκε την αποστολή της ίδιας ποσότητας 300 κιλών κοκαΐνης και των χρημάτων με άλλους. Ως ένδειξη καλής πίστης ο C. διέθεσε 3 εκατ. δολάρια Αυστραλίας, ως προκαταβολή και πριν την παραλαβή της κοκαΐνης. Εν συνεχεία, ο C. διεύθυνε ένα μεταφορέα να παρέχει τα χρήματα σε μετρητά στην Αυστραλία. Ταυτόχρονα, ο C. διαπραγματεύτηκε την παραλαβή κοκαΐνης μία ημέρα μετά την αποστολή των χρημάτων. Ενώ βρισκόταν στη διαδικασία μεταφοράς των χρημάτων, οι αυστραλιανές διωκτικές Αρχές εντόπισαν το όχημα και δέσμευσαν άμεσα το πόσο των 3 εκατ. δολαρίων Αυστραλίας. Σε συνέχεια της εν λόγω δέσμευσης ο C. προσφέρθηκε να διαθέσει ανάλογο ποσό χρημάτων μέσω άλλης χώρας (Ολλανδίας). Όλα αυτά τα αποδεικτικά στοιχεία που προσκομίζονται παρέχουν πιθανότητες ενοχής του εκζητουμένου για τις πράξεις για τις οποίες ζητείται η έκδοσή του. Το Εθνικό Ένταλμα Σύλληψης εκδόθηκε στις 04.05.2021, αμέσως μετά την κατάθεση του Ειδικού Πράκτορα K. P. M. ενώπιον της Μεγάλης Κριτικής Επιτροπής και τη σύνταξη του κατηγορητρίου, στην οποία κατάθεση και επιστηρίχθηκε τόσο το κατηγορητήριο όσο και το εν λόγω ένταλμα σύλληψης. Στην κατάθεση αυτή, η οποία προσκομίζεται απομαγνητοφωνημένη και σε επίσημη μετάφραση στην ελληνική γλώσσα, περιγράφεται όλη η διαδικασία της συνδυασμένης παρακολούθησης του εκζητούμενου προσώπου από τους μυστικούς πράκτορες της DEA, τα αποτελέσματα της παρακολούθησης αυτής, η ταυτοποίηση του προσώπου του εκζητούμενου και αναφορά στα αποδεικτικά στοιχεία και πειστήρια προς υποστήριξη της σε αυτόν αποδιδόμενης κατηγορίας, όπως αναλυτικότερα θα αναφερθεί στη συνέχεια. Η δε ένορκη δήλωση του ιδίου Ειδικού Πράκτορα στις 19.08.2021, ήτοι μεταγενέστερα της εκδόσεως του Εντάλματος Σύλληψης, στηρίζεται στα ίδια πραγματικά περιστατικά τα οποία είχε εκθέσει εξεταζόμενος ενώπιον της Μεγάλης Κριτικής Επιτροπής και βάσει αυτών ως αποδεικτικών μέσων, εξεδόθη το Ένταλμα Σύλληψης. Εξάλλου, πέραν της αναλυτικής αυτής καταθέσεως του ως άνω Πράκτορα, δεν κρίνεται ότι, για το σχηματισμό κρίσης από το παρόν Συμβούλιο για τις κατηγορίες για τις οποίες ζητείται η έκδοση, έδει να προσκομισθούν και έτερα αποδεικτικά μέσα, τα οποία ο Πράκτορας αναφέρει στην εξέτασή του ενώπιον της Μεγάλης Κριτικής Επιτροπής, καθότι αυτά αποτελούν πειστήρια της έρευνας που διεξάγεται. Επιπλέον, δεν υπάρχει λόγος που να εμποδίζει, κατά τους Νόμους της Ελληνικής Πολιτείας ή τους Νόμους των ΗΠΑ, την ποινική δίωξη του εκκαλούντος για τις ανωτέρω πράξεις ή που να αποκλείει ή να εξαλείφει το αξιόποινο των πράξεων αυτών.</p>
          </item>
          <item eId="motivation_list_1__item_16">
            <p>Περαιτέρω όπως προαναφέρθηκε οι αρμόδιες αρχές των ΗΠΑ πιθανολόγησαν την ενοχή αυτού (εκζητούμενου) ουσιαστικά μόνο από την με ημερομηνία 04.05.2021 ένορκη κατάθεση του K. M. ειδικού πράκτορα της υπηρεσίας δίωξης ναρκωτικών και ξεπλύματος χρημάτων (DEA), η οποία δόθηκε πριν από τη σύνταξη του κατηγορητηρίου. Ο εν λόγω πράκτορας κατά την αναζήτηση των πραγματικών περιστατικών που θεμελιώνουν τα εγκλήματα για τα οποία εκζητείται ο εκκαλών συνεργάστηκε με εμπιστευτικές πηγές (CS), την Αυστραλιανή Ποινική Επιτροπή Πληροφοριών, την Αστυνομία New South Wales και Αστυνομία Queensland και μυστικούς πράκτορες της DEA (UC).</p>
          </item>
          <item eId="motivation_list_1__item_17">
            <p>Συνεπώς ο σχετικός λόγος έφεσης ότι δεν υπήρχαν χρονικά προγενέστερες του εντάλματος σύλληψης των ΗΠΑ αποδείξεις και μαρτυρικές καταθέσεις καθώς και το αίτημα του εκκαλούντος - εκζητουμένου για αναβολή της έκδοσης απόφασης επί της έφεσης προκειμένου το Συμβούλιο να ζητήσει από τις αρμόδιες αρχές των Ηνωμένων Πολιτειών Αμερικής νέα συμπληρωματικά αποδεικτικά στοιχεία, πρέπει να απορριφθούν ως αβάσιμα.</p>
          </item>
          <item eId="motivation_list_1__item_18">
            <p>Αποδεικτικά στοιχεία στα οποία στηρίχτηκαν οι κατηγορίες κατά του εκζητουμένου, σύμφωνα με την ένορκη δήλωση της βοηθού εισαγγελέα των ΗΠΑ M. B. , η οποία συντόνιζε την από 04.05.2021 ένορκη κατάθεση του ανωτέρου ειδικού πράκτορα K. M. ενώπιον του Προέδρου και των μελών της Μεγάλης Κριτικής Επιτροπής απετέλεσαν:</p>
          </item>
          <item eId="motivation_list_1__item_19">
            <p>(Α) όσον αφορά την πρώτη πράξη:</p>
          </item>
          <item eId="motivation_list_1__item_20">
            <p>α) μαρτυρία από εμπιστευτικές πηγές που συναντήθηκαν και επικοινώνησαν με τον C. ,</p>
          </item>
          <item eId="motivation_list_1__item_21">
            <p>β) μαρτυρία από πράκτορες της DEA που συναντήθηκαν και επικοινώνησαν με τον C. με μυστική ιδιότητα,</p>
          </item>
          <item eId="motivation_list_1__item_22">
            <p>γ) ηχογραφήσεις μυστικών συναντήσεων στις οποίες συμμετείχε ο C. ,</p>
          </item>
          <item eId="motivation_list_1__item_23">
            <p>δ) μαρτυρία των αστυνομικών που έλαβαν τα μετρητά στην Αυστραλία,</p>
          </item>
          <item eId="motivation_list_1__item_24">
            <p>ε) αρχεία που αντικατοπτρίζουν τη μεταφορά χρημάτων από την Αυστραλία στις ΗΠΑ και από τις ΗΠΑ στην Κολομβία μέσω ενός εμπορικού σχεδίου ξεπλύματος,</p>
          </item>
          <item eId="motivation_list_1__item_25">
            <p>στ) φωτογραφίες επικοινωνιών, μέσω μηνυμάτων, από τον C. και τους συν-συνωμότες του, και</p>
          </item>
          <item eId="motivation_list_1__item_26">
            <p>ζ) φωτογραφίες που ελήφθησαν κατά τη διάρκεια της έρευνας και</p>
          </item>
          <item eId="motivation_list_1__item_27">
            <p>(Β) όσον αφορά την δεύτερη πράξη:</p>
          </item>
          <item eId="motivation_list_1__item_28">
            <p>α) μαρτυρία από εμπιστευτικές πηγές που συναντήθηκαν και επικοινώνησαν με τον C. και τους συνωμότες του,</p>
          </item>
          <item eId="motivation_list_1__item_29">
            <p>β) μαρτυρία από πράκτορες της DEA που συναντήθηκαν και επικοινώνησαν με τον C. και τους συνωμότες του με μυστική ιδιότητα,</p>
          </item>
          <item eId="motivation_list_1__item_30">
            <p>γ) ηχογραφήσεις μυστικών συναντήσεων στις οποίες συμμετείχε ο C. ,</p>
          </item>
          <item eId="motivation_list_1__item_31">
            <p>δ) φωτογραφίες επικοινωνιών, μέσω μηνυμάτων, από τον C. και τους συν-συνωμότες του,</p>
          </item>
          <item eId="motivation_list_1__item_32">
            <p>ε) μαρτυρία των αστυνομικών που κατάσχεσαν τα μετρητά στην Αυστραλία και</p>
          </item>
          <item eId="motivation_list_1__item_33">
            <p>στ) φωτογραφίες που ελήφθησαν κατά τη διάρκεια της έρευνας.</p>
          </item>
          <item eId="motivation_list_1__item_34">
            <p>Συνεπώς, απορριπτέος τυγχάνει και ο σχετικός λόγος εφέσεως που αναφέρεται στην παράβαση του <ref href="/akn/gr/act/presidentialDecree/1985/283/!main#art_224">άρθρου 224 του Ποινικού Κώδικα</ref>, δεδομένου ότι ο παραπάνω πράκτορας κατονομάζει εν προκειμένω την πηγή των πληροφοριών του.</p>
          </item>
          <item eId="motivation_list_1__item_35">
            <p>Τέλος πρέπει να αναφερθεί ότι η αιτίαση του εκκαλούντος ότι στην προσβαλλόμενη απόφαση δεν καθορίζεται η πράξη της κύριας εγκληματικής δραστηριότητας από την τέλεση της οποίας προήλθε η περιουσία του εγκλήματος της νομιμοποίησης εσόδων που του αποδίδεται, είναι αβάσιμη, δεδομένου ότι όπως προαναφέρθηκε αυτή ήταν η διανομή κοκαΐνης.</p>
          </item>
          <item eId="motivation_list_1__item_36">
            <p>IV. Κατ' ακολουθίαν όλων των ανωτέρω, συντρέχουν όλες οι νόμιμες προϋποθέσεις, κατά την πιο πάνω διεθνή Σύμβαση (<ref href="/akn/gr/act/law/1932/5554/!main">Ν. 5554/1932</ref>) και το <ref href="/akn/gr/act/presidentialDecree/1986/258/!main#art_438">άρθρο 438 ΚΠοινΔ</ref>, για την έκδοση του εκκαλούντος - εκζητουμένου στις Δικαστικές Αρχές των Ηνωμένων Πολιτειών Αμερικής (Περιφερειακό Δικαστήριο των ΗΠΑ της Νότιας Περιφέρειας της Φλόριντα). Επομένως, το Συμβούλιο Εφετών Αιγαίου το οποίο με την προσβαλλόμενη απόφασή του γνωμοδότησε υπέρ της έκδοσης του εκκαλούντος, δεν έσφαλε, αλλά ορθά εκτίμησε τις αποδείξεις και τα αντίθετα, υποστηριζόμενα με τους λόγους έφεσης πρέπει να απορριφθούν ως αβάσιμα κατ' ουσία και να επιβληθούν στον εκκαλούντα τα δικαστικά έξοδα (<ref href="/akn/gr/act/presidentialDecree/1986/258/!main#art_578__par_1">άρθρο 578 παρ. 1 ΚΠοινΔ</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>ΔΕΧΕΤΑΙ τυπικά και ΑΠΟΡΡΙΠΤΕΙ κατ' ουσία την υπ' αρίθμ. 30/2021 έφεση κατά της υπ' αριθμ. 04/06-10-2021 απόφασης του Συμβουλίου Εφετών Αιγαίου, με την οποία αυτό γνωμοδότησε υπέρ της έκδοσης στις Δικαστικές Αρχές των Ηνωμένων Πολιτειών της Αμερικής, του εκκαλούντος - εκζητουμένου (επ) C. (ον) J. J. W. του J. και D. , υπηκόου Αυστραλίας που γεννήθηκε στις 23.05.1982 στην πόλη ... της Αυστραλίας και κρατείται στο Κατάστημα Κράτησης Κορυδαλλού.</p>
        <p><outcome>ΚΑΤΑΔΙΚΑΖΕΙ</outcome> τον εκκαλούντα στα δικαστικά έξοδα, τα οποία ανέρχονται σε διακόσια πενήντα (250) ευρώ.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-12-16">16 Δεκεμβρίου 2021</date>.</p>
      <p>Εκδόθηκε στην Αθήνα σε δημόσια</p>
      <p> συνεδρίαση στο ακροατήριό του στις 20 Δεκεμβρίου 2021.</p>
      <p>Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
