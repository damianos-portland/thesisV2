<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1150/!main"/>
          <FRBRuri value="/akn/gr/judgment/SCCC/2021/1150/"/>
          <FRBRdate name="decisionPublicationDate" date="2021-12-16"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1150/ell@/!main"/>
          <FRBRuri value="/akn/gr/judgment/SCCC/2021/1150/ell@"/>
          <FRBRdate name="decisionPublicationDate" date="2021-12-16"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1150/ell@/!main.xml"/>
          <FRBRuri value="/akn/gr/judgment/SCCC/2021/1150/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-16" by="#SCCC" refersTo="#decisionPublicationDate"/>
        <step date="2021-11-16" by="#SCCC" refersTo="#courtConferenceDate"/>
        <step date="2021-10-12" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1150/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>1150/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>ΣΤ' Ποιν. Τμήμα - (Σε Συμβούλιο)</p>
      <p>Συγκροτήθηκε από τους Δικαστές: Γρηγόριο Κουτσοκώστα, Αντιπρόεδρο του Αρείου Πάγου, Ελένη Φραγκάκη, Πηνελόπη Παρτσαλίδου - Κομνηνού, Ελένη Κατσούλη και Διονύσιο Παλλαδινό - Εισηγητή, Αρεοπαγίτες.</p>
      <p>Με την παρουσία και του Αντεισαγγελέα του Αρείου Πάγου Ιωάννη Μωραϊτάκη (γιατί κωλύεται ο Εισαγγελέας) και του Γραμματέως Χαράλαμπου Αθανασίου.</p>
      <p>Συνήλθε σε συμβούλιο στο Κατάστημά του στις <date refersTo="publicHearingDate" date="2021-10-12">12 Οκτωβρίου 2021</date>, προκειμένου να αποφανθεί για την αίτηση του Εισαγγελέα Εφετών Βορείου Αιγαίου, περί κανονισμού αρμοδιότητας δικαστηρίου, με εγκαλούμενους τους 1. Ε. Κ. - Αντεισαγγελέα Εφετών Βορείου Αιγαίου, 2. Δ. Κ. - Αντεισαγγελέα Πρωτοδικών Χίου και 3. Μ. Τ. - Πρόεδρο Πρωτοδικών Χίου. Και εγκαλούσα την Β. Σ. του Θ..</p>
    </header>
    <judgmentBody>
      <introduction>
        <p>Η αίτηση αυτή με υπ' αριθμ. πρωτ. 533/7-6-2021, που απευθύνεται στον Εισαγγελέα του Αρείου Πάγου, καταχωρίστηκε στο οικείο πινάκιο με τον αριθμό 672/21 Έπειτα ο Αντεισαγγελέας του Αρείου Πάγου Ιωάννης Μωραϊτάκης εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Ιωάννη Προβατάρη με αριθμ. πρωτ. 185/27-7-2021 στην οποία αναφέρονται τα ακόλουθα:</p>
        <p>"Εισάγω ενώπιον του Δικαστηρίου Σας (ως Συμβούλιο) την υπ' αριθμ. πρωτ. 533/07- 06-2021 αίτηση κανονισμού αρμοδιότητας κατά παραπομπή, του Εισαγγελέα Εφετών Βορείου Αιγαίου και εκθέτω τα ακόλουθα:</p>
        <p>Κατά το <ref href="/akn/gr/act/presidentialDecree/1986/258/!main#art_135">άρθρο 135 περ. ε' ΚΠΔ</ref>, όταν ο εγκαλών ή ζημιωθείς ή ο κατηγορούμενος είναι δικαστικός λειτουργός από τον βαθμό του παρέδρου σε πρωτοδικείο ή εισαγγελία και άνω, υπηρετεί δε στο αρμόδιο κατά τόπο, σύμφωνα με τα άρθρα 122-125 δικαστήριο, διατάσσεται η παραπομπή της υποθέσεως σε άλλο ισόβαθμο και ομοειδές δικαστήριο. Περαιτέρω σύμφωνα με το άρθρο 136 παρ. 1 ιδίου κώδικα, την αίτηση μπορεί να υποβάλλει ο Εισαγγελέας, ο κατηγορούμενος ή ο παριστάμενος προς υποστήριξη της κατηγορίας, ενώ αποφασίζει το Συμβούλιο Εφετών εάν ζητείται η παραπομπή από το Μονομελές ή Τριμελές Πλημμελειοδικείο ή Δικαστήριο Ανηλίκων, σε άλλο όμοιο και ο Άρειος Πάγος που συνέρχεται σε Συμβούλιο, σε κάθε άλλη περίπτωση.</p>
        <p>Δικαιολογητικός λόγος της παραπομπής είναι η εξασφάλιση της απόλυτης ανεξαρτησίας της δικαστικής κρίσεως και ο αποκλεισμός και της ελαχίστης υπονοίας για μεροληψία υπέρ του υπηρετούντος στο ίδιο δικαστήριο δικαστικού λειτουργού, συνεπώς κανονισμός αρμοδιότητας επέρχεται και στο στάδιο εγέρσεως της ποινικής διώξεως ή μη. Η Β. Σ., κάτοικος ..., υπέβαλε την υπ' αριθμ. 3/2021 προσφυγή κατ' <ref href="/akn/gr/act/presidentialDecree/1986/258/!main#art_52">άρθρο 52 ΚΠΔ</ref>, κατά της υπ' αριθμ. 7/2021 απορριπτικής διατάξεως της Εισαγγελέως Πλημμελειοδικών Χίου, αφορώσης και σε εισαγγελικούς-δικαστικούς λειτουργούς, μεταξύ των οποίων η Ε. Κ., τότε Εισαγγελέας Πρωτοδικών. Η τελευταία πλέον είναι Αντεισαγγελέας Εφετών Βορείου Αιγαίου (βλ. την από 07-06-2021 βεβαίωση), με συνέπεια τη συνδρομή νομίμου λόγου καθορισμού κατά παραπομπή αρμόδιας Εισαγγελίας Εφετών και λοιπών Δικαστικών Αρχών, προς επιτέλεση του χειρισμού της προσφυγής.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Προτείνω να διατάξει το Δικαστήριο Σας (ως Συμβούλιο), την παραπομπή της υποθέσεως, περί ης υπεβλήθη η υπ' αριθμ. 533/07-06-2021 αίτηση του Εισαγγελέα Εφετών Βορείου Αιγαίου και αφορά στην υπ' αριθμ. 3/2021 προσφυγή της Β. Σ., κατοίκου ..., κατά της υπ' αριθμ. 7/2021 διατάξεως της Εισαγγελέως Πλημμελειοδικών Χίου, από τις αρμόδιες εισαγγελικές και δικαστικές αρχές του Εφετείου Βορείου Αιγαίου, στις αντίστοιχες αρχές του Εφετείου Αιγαίου (υπό την έννοια του Εισαγγελέα Εφετών Αιγαίου) και του Πρωτοδικείου Σύρου.</p>
        <p>Ο Αντεισαγγελέας του Αρείου Πάγου Ιωάννης Προβατάρης".</p>
      </introduction>
      <motivation>
        <p>Αφού άκουσε τον Αντεισαγγελέα, που αναφέρθηκε στην παραπάνω εισαγγελική πρόταση.</p>
        <p>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Σύμφωνα με τις διατάξεις του <ref href="/akn/gr/act/presidentialDecree/1986/258/!main#art_135">άρθρου 135 εδ. α' του ΚΠοινΔ</ref>, "το δικαστήριο που είναι αρμόδιο, σύμφωνα με τα άρθρα 122-125, διατάζει την παραπομπή σε άλλο ισόβαθμο και ομοειδές δικαστήριο, όταν: α) .... β) .... γ) .... δ) .... ε) ο εγκαλών ή ο ζημιωμένος ή ο κατηγορούμενος είναι δικαστικός λειτουργός από τον βαθμό του παρέδρου σε πρωτοδικείο ή εισαγγελία και άνω και υπηρετεί στο αρμόδιο σύμφωνα με τα άρθρα 122-125 δικαστήριο .....". Περαιτέρω, κατά τις διατάξεις του <ref href="/akn/gr/act/presidentialDecree/1986/258/!main#art_136__par_1">άρθρου 136 παρ. 1 του ΚΠοινΔ</ref>, "την παραπομπή μπορούν να τη ζητήσουν ο εισαγγελέας, ο κατηγορούμενος και ο παριστάμενος για την υποστήριξη της κατηγορίας, ενώ στις περιπτώσεις των στοιχείων γ' και δ' του άρθρου 135 μόνο ο εισαγγελέας του αρμόδιου δικαστηρίου ή του Αρείου Πάγου αυτεπαγγέλτως ή με παραγγελία του Υπουργού Δικαιοσύνης, Διαφάνειας και Ανθρωπίνων Δικαιωμάτων. Για την παραπομπή αποφασίζει: α) το συμβούλιο εφετών, αν ζητείται η παραπομπή από ένα μονομελές ή τριμελές πλημμελειοδικείο ή δικαστήριο ανηλίκων σε άλλο όμοιο, β) ο Άρειος Πάγος, που συνέρχεται σε συμβούλιο, σε κάθε άλλη περίπτωση (εκτός από αυτή που αναφέρεται στο άρθρο 499) και πάντοτε όταν ζητείται η παραπομπή για τον λόγο που αναφέρεται στο στοιχείο γ' του άρθρου 135. Στην τελευταία περίπτωση, αν την παραπομπή τη ζητεί ο εισαγγελέας, ο εισαγγελέας του Αρείου Πάγου εισάγει την αίτηση σε συζήτηση μόνο αν συμφωνεί αλλιώς, παραγγέλλει στον εισαγγελέα που υπέβαλε την αίτηση να εισαγάγει την υπόθεση στο δικαστήριο που είναι αρμόδιο σύμφωνα με τα άρθρα 122-125. Τα άρθρα 132 και 134 εδάφιο α' εφαρμόζονται αναλόγως και σε αυτήν την περίπτωση". Από τις διατάξεις αυτές συνάγεται ότι δικαιολογητικός λόγος της παραπομπής, στην περίπτωση του <ref href="/akn/gr/act/presidentialDecree/1986/258/!main#art_135">εδ. α' στοιχ. ε' του άρθρου 135 του ΚΠοινΔ</ref>, είναι η διασφάλιση της απόλυτης ανεξαρτησίας και του αδιάβλητου της κρίσης του δικαστικού λειτουργού που θα επιληφθεί της υπόθεσης, καθώς και του αποκλεισμού της υπόνοιας μεροληψίας του αρχικά αρμόδιου προς τούτο, ενόψει της συνυπηρέτησής του με τα προαναφερόμενα στη συγκεκριμένη διάταξη πρόσωπα. Εξάλλου, από την ερμηνευτική προσέγγιση της έννοιας και του επιδιωκόμενου, με τις προαναφερόμενες διατάξεις των άρθρων <ref href="/akn/gr/act/presidentialDecree/1986/258/!main#art_135">135</ref> και <ref href="/akn/gr/act/presidentialDecree/1986/258/!main#art_136">136</ref> του <ref href="/akn/gr/act/presidentialDecree/1986/258/!main">ΚΠοινΔ</ref>, σκοπού, σε συνδυασμό με τις διατάξεις των άρθρων 122 έως 125 του ίδιου Κώδικα, προκύπτει ότι ο κανονισμός αρμοδιότητας κατά παραπομπή δεν περιορίζεται μόνο στην εκδίκαση της υπόθεσης, αλλά εκτείνεται και στην προδικασία και καταλαμβάνει τόσο την κίνηση της ποινικής δίωξης, όσο και την προκαταρκτική εξέταση, διότι και στις περιπτώσεις αυτές συντρέχει ο ίδιος, κατά τα ανωτέρω, δικαιολογητικός λόγος. Στην προκείμενη περίπτωση, από την από 7-6-2021 και με αριθμό πρωτοκόλλου 533 αίτηση του Εισαγγελέα Εφετών Βορείου Αιγαίου, προκύπτει ότι κατόπιν της από 30-10-2017 αναφοράς προς τον Διοικητή του Α.Τ Ηράκλειας Σερρών και της από 26-4-2019 ένορκης κατάθεσης ενώπιον του Πταισματοδίκη Χίου, της Β. Σ. του Θ., κατοίκου ..., οι οποίες επέχουν θέση εγκλήσεων, έχει σχηματιστεί η με στοιχεία ABM: Α18/555 Εισαγγελίας Πρωτοδικών Χίου ποινική δικογραφία, σε βάρος των 1) Ε. Κ., Αντεισαγγελέα Εφετών, 2) Δ. Κ., Αντεισαγγελέα Πρωτοδικών, 3) Μ. Τ., Προέδρου Πρωτοδικών Χίου, 4)Σ. Κ., 5) Φ. Κ., 6) Γ. Χ., 7)Χ. Χ., 8) Σ. Χ., 9) Σ. Κ., 10) Π. Γ.,11) Κ. Σ.,12) Θ. Σ.,13) Σ. Σ., 14)Α. Σ. και 15) Δ. Σ. και έχει διαταχθεί προκαταρκτική εξέταση. Μετά την περάτωση της προκαταρκτικής εξέτασης, οι παραπάνω εγκλήσεις απορρίφθηκαν, κατά το <ref href="/akn/gr/act/presidentialDecree/1986/258/!main#art_51__par_3">άρθρο 51παρ.3 του ΚΠοινΔ</ref>, με τη με αριθμό 7/2021 Διάταξη της Εισαγγελέως Πλημμελειοδικών Χίου, που έκρινε ότι δεν υπάρχουν επαρκείς ενδείξεις για την άσκηση ποινικής δίωξης. Κατά της Διάταξης αυτής η εγκαλούσα έχει ασκήσει τη με αριθμό 3/19-5-2021 προσφυγή. Η πρώτη των εγκαλουμένων, όπως προκύπτει από το από 7-6-2021 έγγραφο της Εισαγγελίας Εφετών Αιγαίου, είναι εν ενεργεία εισαγγελικός λειτουργός, Αντεισαγγελέας Εφετών και υπηρετεί στην Εισαγγελία Εφετών Βορείου Αιγαίου, Εισαγγελία αρμόδια να κρίνει επί της ως άνω προσφυγής της εγκαλούσας. Ενόψει των ανωτέρω, συντρέχει περίπτωση κανονισμού αρμοδιότητας κατά παραπομπή από το Συμβούλιο του Αρείου Πάγου, σύμφωνα με τις διατάξεις των άρθρων 135 <ref href="/akn/gr/act/presidentialDecree/1986/258/!main__par_1">εδ. α' στοιχ. ε' και 136 παρ. 1 εδ. α' περ. β' του ΚΠοινΔ</ref>. Συνακόλουθα, πρέπει να γίνει δεκτή η υπό κρίση από 7-6-2021 και με αριθμό πρωτοκόλλου 533 αίτηση του Εισαγγελέα Εφετών Βορείου Αιγαίου και να παραπεμφθεί η υπ' αριθμό 3/19-5-2021 προσφυγή της εγκαλούσας, Β. Σ. του Θ., κατά της 7/24-3-2021 διάταξης της Εισαγγελέως Πλημμελειοδικών Χίου, από τις αρμόδιες δικαστικές αρχές του Εφετείου Βορείου Αιγαίου στις αντίστοιχες εισαγγελικές, ανακριτικές και δικαστικές Αρχές του Εφετείου Αιγαίου και, αν συντρέξει νόμιμη περίπτωση του Πρωτοδικείου Σύρου, για τη δικαστική της περαίωση.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Δέχεται</outcome> την από 7-6-2021 και με αριθμό πρωτοκόλλου 533 αίτηση του Εισαγγελέα Εφετών Βορείου Αιγαίου.</p>
        <p><outcome>Παραπέμπει</outcome> την υπ' αριθμό 3/19-5-2021 προσφυγή της Β. Σ. του Θ., κατοίκου ..., κατά της 7/24-3-2021 διάταξης της Εισαγγελέως Πλημμελειοδικών Χίου, από τις αρμόδιες εισαγγελικές, ανακριτικές και δικαστικές Αρχές του Εφετείου Βορείου Αιγαίου, στις αντίστοιχες εισαγγελικές, ανακριτικές και δικαστικές Αρχές του Εφετείου Αιγαίου και, αν συντρέξει νόμιμη περίπτωση, στις εισαγγελικές και δικαστικές Αρχές του Πρωτοδικείου Σύρου.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-11-16">16 Νοεμβρίου 2021</date>.</p>
      <p>Εκδόθηκε στην Αθήνα στις <date refersTo="decisionPublicationDate" date="2021-12-16">16 Δεκεμβρίου 2021</date>.</p>
      <p>Ο ΑΝΤΙΠΡΟΕΔΡΟΣ</p>
      <p>Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
