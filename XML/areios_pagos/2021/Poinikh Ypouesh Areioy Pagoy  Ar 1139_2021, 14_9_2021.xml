<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1139/!main"/>
          <FRBRuri value="/akn/gr/judgment/SCCC/2021/1139/"/>
          <FRBRdate name="decisionPublicationDate" date="2021-12-14"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1139/ell@/!main"/>
          <FRBRuri value="/akn/gr/judgment/SCCC/2021/1139/ell@"/>
          <FRBRdate name="decisionPublicationDate" date="2021-12-14"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1139/ell@/!main.xml"/>
          <FRBRuri value="/akn/gr/judgment/SCCC/2021/1139/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-14" by="#SCCC" refersTo="#decisionPublicationDate"/>
        <step date="2021-09-14" by="#SCCC" refersTo="#courtConferenceDate"/>
        <step date="2021-05-25" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1139/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>1139/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>ΣΤ' ΠΟΙΝΙΚΟ ΤΜΗΜΑ-ΣΕ ΣΥΜΒΟΥΛΙΟ</p>
      <p>Συγκροτήθηκε από τους Δικαστές: Γρηγόριο Κουτσοκώστα, Προεδρεύοντα Αρεοπαγίτη (σύμφωνα με την υπ'αριθμ. 18/2021 πράξη της Προέδρου του Αρείου Πάγου), Πηνελόπη Παρτσαλίδου-Κομνηνού-Εισηγήτρια, Γεώργιο Κόκκορη (σύμφωνα με την υπ'αριθμ. 48/2021 πράξη της Προέδρου του Αρείου Πάγου, Αρεοπαγίτες. Με την παρουσία και του Αντεισαγγελέα του Αρείου Πάγου Ιωάννη Κωνσταντινόπουλου (γιατί κωλύεται η Εισαγγελέας) και του Γραμματέα Χαράλαμπου Αθανασίου.</p>
      <p>Συνήλθε σε Συμβούλιο στο Κατάστημά του στις <date refersTo="publicHearingDate" date="2021-05-25">25 Μαΐου 2021</date>, προκειμένου να αποφανθεί για την αίτηση του αναιρεσείοντος Εισαγγελέως Εφετών Λάρισας, περί αναιρέσεως του υπ' αριθμ.3/2021 βουλεύματος του Συμβουλίου Εφετών Λάρισας. Με κατηγορούμενους τους: 1. Δ. Ο., 2. Η. Ξ., 3. Α. Μ.-Κ., 4. Ε. Α-Δ., 5. Δ. Τ. 6. Ι. Χ., 7) Χ. Τ., 8. Χ. Φ. και 9. Δ. Κ. και με υποστηρίζουσα την κατηγορία την εταιρία "Ε.".</p>
    </header>
    <judgmentBody>
      <introduction>
        <p>Το Συμβούλιο Εφετών Λάρισας, με το ως άνω βούλευμά του διέταξε όσα λεπτομερώς αναφέρονται σ' αυτό και ο αναιρεσείων Εισαγγελέας του Αρείου Πάγου, ζητεί τώρα την αναίρεση αυτής, για τους λόγους που αναφέρονται στην με αριθμό και ημερομηνία 1/8-2-2021 έκθεση αναιρέσεως, η οποία συντάχθηκε ενώπιον της Γραμματέως του Ποινικού Τμήματος του Εφετείου Λάρισας Χρυσούλας Κούρτη και καταχωρίστηκε στο οικείο πινάκιο με τον αριθμό 276/2021.</p>
        <p>Έπειτα ο Αντεισαγγελέας του Αρείου Πάγου Ιωάννης Κωνσταντινόπουλος, εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Ισίδωρου Ντογιάκου, με αριθμό 119/20-5-2021, στην οποία αναφέρονται τα ακόλουθα: "Ι. Εισάγω στο Συμβούλιο Σας, σύμφωνα με το <ref href="/akn/gr/act/presidentialDecree/1986/258/!main#art_485__par_1">άρθρο 485 παρ. 1 του Κ.Π.Δ.</ref>, την υπ' αριθμ. 1/8-2-2021 αίτηση-έκθεση αναίρεσης του Εισαγγελέα Εφετών Λάρισας με την οποία ζητά να αναιρεθεί εν μέρει για εσφαλμένη ερμηνεία και εφαρμογή των ουσιαστικών ποινικών διατάξεων των άρθρων <ref href="/akn/gr/act/presidentialDecree/1985/283/!main#art_13_1">13α</ref> και <ref href="/akn/gr/act/presidentialDecree/1985/283/!main#art_242">242</ref> <ref href="/akn/gr/act/presidentialDecree/1985/283/!main">ΠΚ</ref> (<ref href="/akn/gr/act/presidentialDecree/1986/258/!main#art_484__par_1">άρθρο 484 παρ. 1 στοιχ. β' Κ.Π.Δ.</ref>), το υπ'αριθμ. 3/2021 βούλευμα του Συμβουλίου Εφετών Λάρισας, για τους λόγους που αναφέρονται και αναπτύσσονται στη συνημμένη στην παρούσα πρόταση έκθεση αναιρέσεως. Η αίτηση αναίρεσης επειδή είναι παραδεκτή και βάσιμη, πρέπει να γίνει δεκτή στην ουσία της για όσους λόγους αναφέρονται σ'αυτή (αίτηση), στους οποίους και αναφέρομαι και να αναιρεθεί εν μέρει το βούλευμα κατά τα προσβαλλόμενα κεφάλαιά του.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Προτείνω: Α) να γίνει τυπικά και ουσιαστικά δεκτή η υπ'αριθμ. 1/8-2-2021 αίτηση αναίρεσης του Εισαγγελέα Εφετών Λάρισας κατά του υπ'αριθμ. 3/2021 βουλεύματος του Συμβουλίου Εφετών Λάρισας. Β) Να αναιρεθεί το βούλευμα αυτό και να παραπεμφθεί η υπόθεση για νέα συζήτηση στο ίδιο Συμβούλιο που θα συγκροτηθεί από άλλους δικαστές εκτός από αυτούς που έλαβαν μέρος σ'αυτό προηγουμένως.</p>
        <p>Ο Αντεισαγγελέας του Αρείου Πάγου Ισίδωρος Ντογιάκος".</p>
      </introduction>
      <motivation>
        <p>Αφού άκουσε τον παραπάνω Αντεισαγγελέα που αναφέρθηκε στην παραπάνω εισαγγελική πρόταση.</p>
        <p>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Από τις συνδυασμένες διατάξεις των άρθρων 306, 473 παρ.1 εδ. δ', 474 παρ.1, 483 παρ. 1,2 και 484 <ref href="/akn/gr/act/presidentialDecree/1986/258/!main__par_1">παρ. 1 του Κ.Π.Δ.</ref> προκύπτει, ότι ο εισαγγελέας εφετών μπορεί να ζητήσει την αναίρεση του βουλεύματος του συμβουλίου εφετών, που αφορά κακούργημα, όταν αυτό, εκτός άλλων περιπτώσεων, αποφαίνεται ότι δεν πρέπει να γίνει κατηγορία, με σχετική δήλωση στον γραμματέα του δικαστηρίου που εξέδωσε το βούλευμα μέσα σε προθεσμία ενός μηνός από την έκδοσή του για όλους τους λόγους αναιρέσεως που αναφέρονται στο <ref href="/akn/gr/act/presidentialDecree/1986/258/!main#art_484__par_1">άρθρο 484 παρ. 1 του Κ.Π.Δ.</ref></p>
          </item>
          <item eId="motivation_list_1__item_2">
            <p>Συνεπώς, η υπό κρίση από 8-2-2021 (με αρ. έκθεσης 1/8-2-2020) δήλωση της Αντεισαγγελέως Εφετών Λάρισας Αικατερίνης Μάτση ενώπιον του Γραμματέα του Ποινικού Τμήματος - βουλευμάτων του Εφετείου Λάρισας για αναίρεση του υπ' αριθμ.3/13-1-2021 βουλεύματος του Συμβουλίου Εφετών Λάρισας που εκδόθηκε στις 13-1-2021, το οποίο αποφαίνεται να μην γίνει κατηγορία κατά των αναφερομένων σ'αυτό εννέα κατηγορουμένων, υπαλλήλων της Δημοτικής Επιχείρησης Ύδρευσης - Αποχέτευσης Βόλου (Δ.Ε.Υ.Α.Μ.Β.), για την πράξη της ψευδούς βεβαίωσης σε βαθμό κακουργήματος ως αυτουργών και ως συμμέτοχων στην ίδια πράξη με σκοπούμενο πορισμό αθέμιτου περιουσιακού οφέλους που υπερβαίνει το ποσό των εκατό είκοσι χιλιάδων (120.000) ευρώ κατ' εξακολούθηση, με λόγο την εσφαλμένη ερμηνεία και εφαρμογή ουσιαστικής ποινικής διάταξης (<ref href="/akn/gr/act/presidentialDecree/1986/258/!main#art_484__par_1">άρθρο 484 παρ.1 περ.β' Κ.Π.Δ.</ref>), ασκήθηκε νομότυπα και εμπρόθεσμα, είναι παραδεκτή και πρέπει, να ερευνηθεί περαιτέρω ως προς τη βασιμότητα του προβαλλόμενου λόγου της. Κατά τη διάταξη του <ref href="/akn/gr/act/presidentialDecree/1985/283/!main#art_242__par_1">άρθρου 242 παρ. 1 του Π.Κ.</ref>, όπως αυτή ισχύει από 1-7-2019 μετά την κύρωση του νέου <ref href="/akn/gr/act/presidentialDecree/1985/283/!main">Π.Κ.</ref> με τον <ref href="/akn/gr/act/law/2019/4619/!main">ν.4619/2019</ref>, "Υπάλληλος που στα καθήκοντά του ανάγεται η έκδοση ή σύνταξη ορισμένων δημοσίων εγγράφων, αν σε τέτοια έγγραφα βεβαιώνει με πρόθεση ψευδώς περιστατικό που μπορεί να έχει έννομες συνέπειες, τιμωρείται με φυλάκιση τουλάχιστον ενός έτους και χρηματική ποινή". Κατά δε την παρ.3 της ίδιας διάταξης "Αν όμως ο υπαίτιος κάποιας από τις πράξεις των παραγράφων 1 και 2 είχε σκοπό να προσπορίσει στον εαυτό του ή σε άλλον αθέμιτο όφελος ή να βλάψει παράνομα άλλον, επιβάλλεται κάθειρξη έως δέκα έτη και χρηματική ποινή εάν το συνολικό όφελος ή συνολική βλάβη υπερβαίνουν το ποσό των 120.000 ευρώ". Από τη διάταξη αυτή, που προβλέπει και τιμωρεί τη διανοητική πλαστογραφία, προκύπτει, ότι το έγκλημα αυτό της ψευδούς βεβαιώσεως έχει, ως υποκείμενο, τον υπάλληλο, με την έννοια που δίδεται στο <ref href="/akn/gr/act/presidentialDecree/1985/283/!main#art_13">άρθρο 13 εδ. α` του Π.Κ.</ref>, κατά την οποία "Υπάλληλος είναι εκείνος στον οποίο νόμιμα έχει ανατεθεί, έστω και προσωρινά, η άσκηση υπηρεσίας δημόσιας, δημοτικής ή κοινοτικής ή άλλου νομικού προσώπου δημοσίου δικαίου". Από την ευρύτητα της διατυπώσεως της τελευταίας αυτής διάταξης προκύπτει, ότι σημασία έχει το είδος της υπηρεσίας που ασκείται από το πρόσωπο και ότι περιλαμβάνονται σ' αυτή τόσον οι ασκούντες την ως άνω υπηρεσία με σχέση δημοσίου δικαίου, όσο και αυτοί που την ασκούν με σχέση ιδιωτικού δικαίου, τέτοια υπηρεσία, δηλαδή, η οποία εμπίπτει στους σκοπούς γενικότερου ενδιαφέροντος που επιδιώκονται από το κράτος, τους δήμους, τις κοινότητες ή άλλα νομικά πρόσωπα δημοσίου δικαίου (Συμβ.<ref href="/akn/gr/judgment/SCCC/1984/582/!main"> Α.Π.582/1984</ref> και Συμβ.<ref href="/akn/gr/judgment/SCCC/1982/1521/!main"> Α.Π.1521/1982</ref>). Για την αντικειμενική του θεμελίωση απαιτείται, όπως ο υπάλληλος προβεί σε έκδοση ή σύνταξη δημοσίου εγγράφου, κατά την εκτέλεση των καθηκόντων του, μέσα στα όρια της υπηρεσίας που του έχει ανατεθεί, στο οποίο να βεβαιώνεται αναληθές περιστατικό, που μπορεί να έχει έννομες συνέπειες, τέτοιο δε είναι και εκείνο το γεγονός που αποδεικνύει την ύπαρξη κάποιου δικαιώματος ή εννόμου σχέσεως ή καταστάσεως. Για την υποκειμενική δε υπόστασή του απαιτείται δόλος, που συνίσταται στη γνώση και θέληση βεβαιώσεως ψευδούς, εξ αντικειμένου, περιστατικού, που μπορεί να έχει έννομες συνέπειες και επιπλέον για την κακουργηματική περίπτωση σκοπός του δράστη να προσπορίσει στον εαυτό του ή σε άλλον αθέμιτο όφελος ή να βλάψει παράνομα άλλον που να υπερβαίνει το ποσό των 120.000 ευρώ. Εξάλλου, με το <ref href="/akn/gr/act/law/1980/1069/!main#art_1__par_1">άρθρο 1 παρ. 1 του ν. 1069/1980</ref> "Περί κινήτρων δια την ίδρυσιν Επιχειρήσεων Υδρεύσεως και Αποχετεύσεως" (ΦΕΚ Α' 191) προβλέφθηκε για την άσκηση των πάσης φύσεως δραστηριοτήτων του κυκλώματος ύδρευσης και αποχέτευσης οικιστικών κέντρων της χώρας η δυνατότητα της σύστασης σε κάθε δήμο ή κοινότητα ενιαίων επιχειρήσεων ύδρευσης και αποχέτευσης, οι οποίες αποτελούν ίδια νομικά πρόσωπα ιδιωτικού δικαίου (ΝΠΙΔ) κοινωφελούς χαρακτήρα, διεπόμενα από τους κανόνες της ιδιωτικής οικονομίας, εφόσον δεν ορίζεται διαφορετικά από το νόμο, λειτουργούν με τη μορφή δημοτικής ή κοινοτικής επιχείρησης και διέπονται ως προς τη διοίκηση, οργάνωση, εκτέλεση, λειτουργία, συντήρηση των έργων της αρμοδιότητάς τους καθώς και τις πηγές της χρηματοδότησής τους από τις διατάξεις του νόμου αυτού, εφαρμοζομένων κατά τα λοιπά των διατάξεων του Δημοτικού και Κοινοτικού Κώδικα. Κατά την παρ.2 του ιδίου άρθρου, οι Δ.Ε.Υ.Α. συνιστώνται, ύστερα από σύνταξη οικονομικοτεχνικής μελέτης, με απόφαση του οικείου ή των οικείων Δημοτικών Συμβουλίων, με την οποία ορίζεται η επωνυμία, ή έδρα, οι λόγοι που δικαιολογούν τη σύστασή τους, τα περιουσιακά στοιχεία που παραχωρούνται σε αυτές, ο τρόπος εκμετάλλευσης των περιουσιακών στοιχείων, των έργων και των υπηρεσιών τους και των εσόδων από αυτή, καθώς και η περιοχή της αρμοδιότητάς τους, η δε απόφαση για τη σύσταση Δ.Ε.Υ.Α. εγκρίνεται με πράξη του Συντονιστή της οικείας Αποκεντρωμένης Διοίκησης, που δημοσιεύεται στην Εφημερίδα της Κυβερνήσεως. Οι επιχειρήσεις αυτές ύδρευσης και αποχέτευσης, διαθέτουν πλήρη νομική, διοικητική και οικονομική αυτοτέλεια, έναντι και αυτού του αντίστοιχου Δήμου, καθόσον ειδικότερα με τις επιμέρους ρυθμίσεις του ως άνω νόμου ορίζεται ότι: α) η δημοτική επιχείρηση ύδρευσης και αποχέτευσης, που συνιστάται, κατά τα προαναφερθέντα, σε ένα Δήμο, διοικείται από ίδιο ενδεκαμελές διοικητικό συμβούλιο, το οποίο ορίζεται από το Δημοτικό Συμβούλιο με τους αναπληρωτές του (άρθρο 3 παρ.1), το οποίο διαχειρίζεται την περιουσία και τους πόρους αυτής και αποφασίζει για κάθε θέμα (άρθρο 5), ενώ των υπηρεσιών της επιχείρησης προΐσταται Γενικός Διευθυντής (άρθρο 6), β) με Οργανισμό Εσωτερικής Υπηρεσίας, που συντάσσεται με απόφαση του Δ.Σ. της επιχείρησης και εγκρίνεται από τον Υπουργό Εσωτερικών, καθορίζεται η οργάνωση, η σύνθεση και η αρμοδιότητα των υπηρεσιών, ο αριθμός των θέσεων του πάσης φύσεως προσωπικού της, το οποίο συνδέεται με την επιχείρηση με σύμβαση εργασίας ιδιωτικού δικαίου, ανάλογα προς τις ανάγκες της επιχείρησης, η κατά μισθολογικά κλιμάκια κατανομή των θέσεων αυτού κατά ομάδες ειδικοτήτων και ανάλογα με τη βαθμίδα εκπαίδευσης, οι αποδοχές, καθώς και ο τρόπος πρόσληψης και απόλυσης και το αρμόδιο προς τούτο όργανο (άρθρο 7 παρ. 1 και 2), γ) η επιχείρηση έχει ιδία περιουσία και δικούς της πόρους (άρθρα 8 και 10), δ) η οικονομική διαχείριση της επιχείρησης ενεργείται με βάση δικό της προϋπολογισμό εσόδων και εξόδων, έχει δε η επιχείρηση δική της, αυτοτελή, ταμειακή υπηρεσία και διατάκτης αυτής είναι ο Γενικός Διευθυντής σε σύμπραξη με τον προϊστάμενο των οικονομικών υπηρεσιών της επιχείρησης (άρθρο 17 παρ. 1), ε) τα σχετικά με τη λειτουργία και διαχείριση της επιχείρησης, σύμφωνα με τις γενικής παραδοχής λογιστικές και οργανωτικές αρχές, ρυθμίζονται κάθε φορά με κανονισμούς που συντάσσονται και ψηφίζονται από το Δ.Σ. της επιχείρησης και ελέγχονται από το οικείο δημοτικό συμβούλιο (άρθρο 21 παρ.1), ενώ ο Γενικός Γραμματέας της Περιφέρειας ασκεί έλεγχο νομιμότητας σε αποφάσεις του Δ.Σ., ελέγχει τον ισολογισμό, απολογισμό και την έκθεση πεπραγμένων και μπορεί να διατάξει τη διενέργεια έκτακτου διαχειριστικού και ταμειακού ελέγχου από ορκωτούς λογιστές (άρθρο 20). Περαιτέρω, ο <ref href="/akn/gr/act/law/2006/3463/!main">Κώδικας Δήμων και Κοινοτήτων</ref> (<ref href="/akn/gr/act/law/2006/3463/!main">ν. 3463/2006</ref>, ΦΕΚ Α' 114), στο άρθρο 252 και υπό τον τίτλο '' Επιχειρήσεις Οργανισμών Τοπικής Αυτοδιοίκησης'', ορίζει ότι : "1) Οι Δήμοι ...μπορούν να συνιστούν ή να συμμετέχουν σε επιχειρήσεις, οι οποίες καλούνται επιχειρήσεις ΟΤΑ, σύμφωνα με τις παρακάτω ρυθμίσεις ...4. Επιχειρήσεις ΟΤΑ που συνιστώνται βάσει ειδικών διατάξεων νόμου, οι οποίες διέπουν την οργάνωση και λειτουργία τους, αποτελούν αντίστοιχες επιχειρήσεις ΟΤΑ ειδικού σκοπού. 5. Οι επιχειρήσεις των προηγουμένων παραγράφων αποτελούν νομικά πρόσωπα ιδιωτικού δικαίου.....". Τέλος, κατά το <ref href="/akn/gr/act/law/2006/3463/!main#art_276__par_1">άρθρο 276 παρ.1 του Κώδικα Δήμων και Κοινοτήτων</ref> "Οι Δήμοι και οι Κοινότητες, τα δημοτικά και κοινοτικά ιδρύματα και λοιπά δημοτικά και κοινοτικά νομικά πρόσωπα δημοσίου δικαίου, οι σύνδεσμοι Δήμων και Κοινοτήτων, οι αποκλειστικώς κοινωφελούς χαρακτήρα αμιγείς δημοτικές ή κοινοτικές επιχειρήσεις, οι επιχειρήσεις Ύδρευσης και Αποχέτευσης, η Κεντρική Ένωση Δήμων και Κοινοτήτων Ελλάδας και οι τοπικές Ενώσεις Δήμων και Κοινοτήτων έχουν όλες ανεξαιρέτως τις ατέλειες και τα δικαστικά, διοικητικά και δικονομικά προνόμια που παρέχονται στο Δημόσιο". Σύμφωνα με τα όσα παραπάνω εκτέθηκαν, σε αναφορά με το νομικό πλαίσιο, οι δημοτικές επιχειρήσεις ύδρευσης και αποχέτευσης, που αποτελούν νομικά πρόσωπα ιδιωτικού δικαίου, διεπόμενα από τους κανόνες της ιδιωτικής οικονομίας, έχουν διοικητική και οικονομική αυτοτέλεια, διαθέτοντας ίδια διοίκηση, ανεξάρτητη ταμειακή υπηρεσία και ιδιαίτερο προϋπολογισμό εσόδων και εξόδων, με βάση τον οποίο γίνεται η οικονομική διαχείρισή τους, ιδία περιουσία και δικούς τους πόρους, ανεξάρτητη και αυτοτελή εσωτερική οργάνωση και λειτουργία με βάση κανονισμούς που συντάσσονται από τα όργανα διοίκησης αυτών, δεν υπάγοντα στην κατηγορία των ΟΤΑ, ούτε στον ευρύτερο δημόσιο τομέα, από τον οποίο ρητά εξαιρούνται (βλ. πολιτικές αποφάσεις<ref href="/akn/gr/judgment/SCCC/2020/848/!main"> Α.Π.848/2020</ref>,<ref href="/akn/gr/judgment/SCCC/2020/738/!main"> Α.Π.738/2020</ref>,<ref href="/akn/gr/judgment/SCCC/2019/1210/!main"> Α.Π.1210/2019</ref>,<ref href="/akn/gr/judgment/SCCC/2018/1189/!main"> Α.Π.1189/2018</ref>,<ref href="/akn/gr/judgment/SCCC/2018/1097/!main"> Α.Π.1097/2018</ref>,<ref href="/akn/gr/judgment/SCCC/2017/113/!main"> Α.Π.113/2017</ref>,<ref href="/akn/gr/judgment/SCCC/2014/2063/!main"> Α.Π.2063/2014</ref>,<ref href="/akn/gr/judgment/SCCC/2010/1675/!main"> Α.Π.1675/2010</ref>). Περαιτέρω, όμως, οι Δ.Ε.Υ.Α. θεωρούνται επιχειρήσεις ειδικού δημόσιου σκοπού, οι οποίες ασκούν, κατά παραχώρηση, ζωτικής σημασίας δημόσιες υπηρεσίες, συνδεόμενες με τη λειτουργία των δικτύων και την παροχή υπηρεσιών ύδρευσης και αποχέτευσης και τελούν σε στενή σύνδεση με τους ΟΤΑ, οι οποίοι τις συστήνουν. Η παροχή υπηρεσιών κοινής ωφέλειας δεν συνιστά δραστηριότητα αναπόσπαστη από τον πυρήνα της κρατικής εξουσίας. Τούτο ισχύει και προκειμένου περί των υπηρεσιών ύδρευσης και αποχέτευσης, τις οποίες δύναται να παρέχει μια επιχείρηση που λειτουργεί υπό νομικό καθεστώς ιδιωτικού δικαίου. Οι υπηρεσίες αυτές παρέχονται μονοπωλιακώς σε πληθυσμό διαβιούντα σε συγκεκριμένο νομό από δίκτυα που είναι μοναδικά και ανήκουν στα πάγια περιουσιακά στοιχεία της επιχείρησης. Συνίστανται δε οι υπηρεσίες αυτές στην ύδρευση και στην αποχέτευση που είναι αναγκαίες για την υγιεινή διαβίωση και ιδίως στην παροχή πόσιμου νερού, φυσικού αγαθού απαραίτητου για την επιβίωση του ανθρώπου. Αβεβαιότητα ως προς τη συνέχεια της παροχής προσιτών υπηρεσιών κοινής ωφέλειας με αυτόν το βαθμό αναγκαιότητας, δεν συγχωρείται από το <ref href="/akn/gr/act/constitution/2001/!main#art_5__par_5">άρθρο 5 παρ.5 του Συντάγματος</ref> που κατοχυρώνει το δικαίωμα στην προστασία της υγείας, καθώς και από το <ref href="/akn/gr/act/constitution/2001/!main#art_21__par_3">άρθρο 21 παρ.3 του Συντάγματος</ref> που ορίζει ότι το κράτος μεριμνά για την υγεία των πολιτών (<ref href="/akn/gr/judgment/COS/2014/1906/!main">Ολ. ΣτΕ 1906/2014</ref>). Από τα ανωτέρω προκύπτει, ότι οι δημοτικές επιχειρήσεις που εκτελούν υπηρεσία, η οποία εμπίπτει στους επιδιωκόμενους σκοπούς του κράτους, ασκούν δια των οργάνων τους δημόσια υπηρεσία. Στο πλαίσιο αυτό, άλλωστε, ο νομοθέτης εξοπλίζει τις Δ.Ε.Υ.Α. και με αρμοδιότητες, οι οποίες προσιδιάζουν σε δημόσια αρχή (<ref href="/akn/gr/judgment/COS/1990/2311/!main">ΣτΕ 2311/1990</ref>), όπως η κατ' <ref href="/akn/gr/act/law/1980/1069/!main#art_24">άρθρο 24 του ν.1069/1980</ref> αρμοδιότητα κήρυξης αναγκαστικής απαλλοτρίωσης (<ref href="/akn/gr/judgment/COS/2013/4947/!main">ΣτΕ 4947/2013</ref>), η κατ' άρθρο 28 ιδίου νόμου ανατιθέμενη στους υπαλλήλους τους αρμοδιότητα αστυνομεύσεως των δικτύων και βεβαιώσεως της προξενούμενης σ' αυτό βλάβης από τρίτους, ενώ, γίνεται δεκτό ότι, λόγω του διορισμού των μελών του Διοικητικού Συμβουλίου με απόφαση του Δημοτικού Συμβουλίου, κατ' <ref href="/akn/gr/act/law/1980/1069/!main#art_3">άρθρο 3 του ν.1069/1980</ref>, τα καθήκοντα διοίκησης Δ.Ε.Υ.Α. αποτελούν κατά τη φύση τους άσκηση υπηρεσιακών καθηκόντων διοικήσεως τοπικών υποθέσεων, στο πλαίσιο της οποίας τα μέλη της διοικήσεως οφείλουν να μεριμνούν για την τήρηση των αρχών της νομιμότητας, της διαφάνειας, της αποδοτικότητας και της χρηστής διοίκησης (<ref href="/akn/gr/judgment/COS/2014/1897/!main">ΣτΕ 1897/2014</ref>). Από τα παραπάνω προκύπτει ο διφυής χαρακτήρας των δημοτικών επιχειρήσεων. Στην προκείμενη περίπτωση, με το προσβαλλόμενο υπ' αριθμ.3/13-1-2021 απαλλακτικό βούλευμα του Συμβουλίου Εφετών Λάρισας, το εν λόγω Συμβούλιο αποφάνθηκε να μην γίνει κατηγορία κατά των εννέα (9) αναφερομένων σ' αυτό κατηγορουμένων, ως υπαλλήλων της Δ.Ε.Υ.Α.Μ.Β. Ειδικότερα, δυνάμει του πρωτόδικου υπ' αριθμ.221/2020 βουλεύματος του Συμβουλίου Πλημμελειοδικών Βόλου οι κατηγορούμενοι είχαν παραπεμφθεί στο ακροατήριο του Τριμελούς Εφετείου Κακουργημάτων Λάρισας για να δικαστούν ως εξής : 1) Ο Δ. Ο. για την πράξη της άμεσης συνέργειας σε ψευδή βεβαίωση με σκοπούμενο πορισμό αθεμίτου περιουσιακού οφέλους άνω των 120.000 ευρώ, 2) ο Η. Ξ. για την πράξη της ψευδούς βεβαίωσης από κοινού με σκοπούμενο πορισμό αθέμιτου περιουσιακού οφέλους άνω των 120.000 ευρώ, 3) η Α. Μ. - Κ. για την πράξη της άμεσης συνέργειας σε ψευδή βεβαίωση από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, 4) η Ε. Α. - Δ. για την πράξη της ψευδούς βεβαίωσης από κοινού και κατ' εξακολούθηση με σκοπούμενο πορισμό αθεμίτου περιουσιακού οφέλους άνω των 120.000 ευρώ, 5) ο Δ. Τ. για την πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, 6) ο Ι. Χ. για την πράξη της ψευδούς βεβαίωσης από κοινού και κατ' εξακολούθηση με σκοπούμενο πορισμό αθεμίτου περιουσιακού οφέλους άνω των 120.000 ευρώ και για την πράξη της άμεσης συνέργειας σε ψευδή βεβαίωση από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, 7) η Χ. Τ. για την πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, 8) ο Χ. Φ. για την πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ και 9) ο Δ. Κ. για την πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, για την πράξη της ηθικής αυτουργίας στην πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ και της πράξης της άμεσης συνέργειας από κοινού στην πράξη της ψευδούς βεβαίωσης από κοινού με σκοπούμενο πορισμό αθεμίτου περιουσιακού οφέλους άνω των 120.000 ευρώ, σύμφωνα με τις διατάξεις των άρθρων 13α, 45, 46 παρ.<ref href="/akn/gr/act/presidentialDecree/1985/283/!main#art_0__par_1_2">1β</ref>, <ref href="/akn/gr/act/presidentialDecree/1985/283/!main#art_0__par_47">47</ref> παρ.<ref href="/akn/gr/act/presidentialDecree/1985/283/!main#art_0__par_1_2">1β</ref>, <ref href="/akn/gr/act/presidentialDecree/1985/283/!main#art_0__par_94">94</ref>, <ref href="/akn/gr/act/presidentialDecree/1985/283/!main#art_0__par_98">98</ref>, και <ref href="/akn/gr/act/presidentialDecree/1985/283/!main#art_0__par_242">242</ref> παρ. του <ref href="/akn/gr/act/presidentialDecree/1985/283/!main">Π.Κ.</ref> Μετά την άσκηση εφέσεων των κατηγορουμένων, εκδόθηκε το προσβαλλόμενο βούλευμα της Συμβουλίου Εφετών Λάρισας, το οποίο δέχθηκε ότι το Συμβούλιο Πλημμελειοδικών Βόλου προέβη σε εσφαλμένη ερμηνεία της διάταξης του <ref href="/akn/gr/act/presidentialDecree/1985/283/!main#art_13_1">άρθρου 13 α Π.Κ.</ref> και συνακόλουθα της διάταξης του άρθρου <ref href="/akn/gr/act/presidentialDecree/1985/283/!main#art_242">242</ref> παρ.<ref href="/akn/gr/act/presidentialDecree/1985/283/!main#art_242__par_1">1</ref>, <ref href="/akn/gr/act/presidentialDecree/1985/283/!main#art_242__par_3">3</ref> <ref href="/akn/gr/act/presidentialDecree/1985/283/!main">Π.Κ.</ref>, με το αιτιολογικό ότι μετά την κατάργηση του <ref href="/akn/gr/act/presidentialDecree/1985/283/!main#art_263_1">άρθρου 263 Α του Π.Κ.</ref> με την κύρωση του νέου <ref href="/akn/gr/act/presidentialDecree/1985/283/!main">Π.Κ.</ref>, το οποίο επέκτεινε την έννοια του υπαλλήλου προς την κατεύθυνση της λειτουργικής έννοιας της δημόσιας υπηρεσίας, δεν είναι νοητή η ένταξη των κατηγορουμένων στην έννοια του υπαλλήλου του <ref href="/akn/gr/act/presidentialDecree/1985/283/!main#art_13_1">άρθρου 13 α' Π.Κ.</ref> Με αυτά που δέχθηκε το δικάσαν Συμβούλιο, σύμφωνα με τις σκέψεις που προεκτέθηκαν, δεν ερμήνευσε ορθά την ουσιαστική ποινική διάταξη του <ref href="/akn/gr/act/presidentialDecree/1985/283/!main#art_13_1">άρθρου 13 α' Π.Κ.</ref>, συνακόλουθα και τη διάταξη του <ref href="/akn/gr/act/presidentialDecree/1985/283/!main#art_242">άρθρου 242 Π.Κ.</ref> που απαιτεί υποκείμενο υπαλλήλου και, επομένως, εσφαλμένως δεν εφάρμοσε τις διατάξεις αυτές στο βούλευμα για την κρινόμενη περίπτωση των κατηγορουμένων, οι οποίοι ως υπάλληλοι της Δημοτικής Επιχείρησης Ύδρευσης - Αποχέτευσης Βόλου (Δ.Ε.Υ.Α.Μ.Β.) εντάσσονται στην ουσιαστική έννοια του υπαλλήλου του <ref href="/akn/gr/act/presidentialDecree/1985/283/!main#art_13_1">άρθρου 13 α' Π.Κ.</ref> χωρίς την ενίσχυση (επέκταση ή επικουρία) της προϊσχύσασας διάταξης του <ref href="/akn/gr/act/presidentialDecree/1985/283/!main#art_263_1">άρθρου 263 Α του Π.Κ.</ref> (<ref href="/akn/gr/judgment/SCCC/2015/410/!main">Α.Π.410/2015</ref>). Και τούτο διότι, όπως προκύπτει από το νομικό καθεστώς που τις διέπει, η ίδρυση των Δ.Ε.Υ.Α. με τη μορφή νομικών προσώπων ιδιωτικού δικαίου επιβλήθηκε αποκλειστικά και μόνο από λόγους ευελιξίας ή προσαρμοστικότητας, χωρίς να αλλάζει το αντικείμενο των παρεχόμενων υπηρεσιών ή να καταργείται το προνομιακό καθεστώς τους (μονοπώλιο), η δε ''ιδιωτικοποιημένη'' οργανωτική μορφή τους δεν αναιρεί την ουσία της άσκησης δημόσιας υπηρεσίας, η οποία συνδέεται λειτουργικά με την εκτέλεση υπηρεσιών κοινής ωφελείας και μάλιστα στο πλαίσιο των σχετικών τοπικών υποθέσεων. Ενόψει της φύσης των καθηκόντων αυτών και με βάση το ουσιαστικό κριτήριο της άσκησης δημόσιας υπηρεσίας, οι υπάλληλοι των Δ.Ε.Υ.Α. εμπίπτουν στην έννοια του υπαλλήλου του <ref href="/akn/gr/act/presidentialDecree/1985/283/!main#art_13_1">άρθρου 13 α' Π.Κ.</ref>, η οποία πλαισιώνει κατά το υποκείμενό της τη διάταξη του <ref href="/akn/gr/act/presidentialDecree/1985/283/!main#art_242">άρθρου 242 Π.Κ.</ref> Κατόπιν όλων αυτών, ο από το <ref href="/akn/gr/act/presidentialDecree/1986/258/!main#art_484__par_1">άρθρο 484 παρ.1 στοιχ. β' Κ.Π.Δ.</ref> προβαλλόμενος λόγος αναίρεσης είναι βάσιμος. Κατ' ακολουθίαν τούτων, πρέπει να αναιρεθεί το προσβαλλόμενο βούλευμα και να παραπεμφθεί η υπόθεση για νέα κρίση στο ίδιο Δικαστικό Συμβούλιο, συγκροτούμενο από άλλους δικαστές, εκτός από εκείνους, που έκριναν προηγουμένως (άρθρα 485 παρ.<ref href="/akn/gr/act/presidentialDecree/1986/258/!main#art_0__par_1">1</ref>, <ref href="/akn/gr/act/presidentialDecree/1986/258/!main#art_0__par_519">519</ref>, <ref href="/akn/gr/act/presidentialDecree/1986/258/!main#art_0__par_522">522</ref> <ref href="/akn/gr/act/presidentialDecree/1986/258/!main">Κ.Π.Δ.</ref>).</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> το βούλευμα με αριθμό 3/13-1-2021 του Συμβουλίου Εφετών Λάρισας.</p>
        <p><outcome>Παραπέμπει</outcome> την υπόθεση για νέα κρίση στο ίδιο Δικαστικό Συμβούλιο, που θα συγκροτηθεί από άλλους δικαστές, εκτός από εκείνους που είχαν κρίνει προηγουμένως.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-09-14">14 Σεπτεμβρίου 2021</date>. Και</p>
      <p>Εκδόθηκε στην Αθήνα στις <date refersTo="decisionPublicationDate" date="2021-12-14">14 Δεκεμβρίου 2021</date>.</p>
      <p>Ο ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
