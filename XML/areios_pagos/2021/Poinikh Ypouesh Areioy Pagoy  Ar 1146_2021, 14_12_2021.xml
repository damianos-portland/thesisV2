<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2021/1146/!main"/>
          <FRBRuri value="/akn/gr/judgment/SCCC/2021/1146/"/>
          <FRBRdate name="decisionPublicationDate" date="2021-12-16"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2021/1146/ell@/!main"/>
          <FRBRuri value="/akn/gr/judgment/SCCC/2021/1146/ell@"/>
          <FRBRdate name="decisionPublicationDate" date="2021-12-16"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2021/1146/ell@/!main.xml"/>
          <FRBRuri value="/akn/gr/judgment/SCCC/2021/1146/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2021-12-16" by="#SCCC" refersTo="#decisionPublicationDate"/>
        <step date="2021-12-14" by="#SCCC" refersTo="#courtConferenceDate"/>
        <step date="2021-11-16" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2021/1146/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
        <TLCEvent eId="decisionPublicationDate" href="/akn/ontology/event/gr/decisionPublicationDate" showAs="Ημερομηνία δημοσίευσης απόφασης"/>
      </references>
    </meta>
    <header>
      <p>Αριθμός<docNumber>1146/2021</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>ΣΤ' ΠΟΙΝΙΚΟ TMHMA - ΣΕ ΣΥΜΒΟΥΛΙΟ</p>
      <p>Συγκροτήθηκε από τους Δικαστές: Γρηγόριο Κουτσοκώστα, Αντιπρόεδρο του Αρείου Πάγου, Ελένη Φραγκάκη, Πηνελόπη Παρτσαλίδου-Κομνηνού, Ελένη Κατσούλη και Αγάπη Τζουλιαδάκη-Εισηγήτρια, Αρεοπαγίτες.</p>
      <p>Με την παρουσία και της Αντεισαγγελέως του Αρείου Πάγου Αριστέας Θεοδόση (γιατί κωλύεται ο Εισαγγελέας του Αρείου Πάγου) και του Γραμματέως Χαράλαμπου Αθανασίου.</p>
      <p>Συνήλθε σε Συμβούλιο στο Κατάστημά του στις <date refersTo="publicHearingDate" date="2021-11-16">16 Νοεμβρίου 2021</date>, προκειμένου να αποφανθεί για την αίτηση του Εισαγγελέα Πρωτοδικών Αθηνών, περί κανονισμού αρμοδιότητας δικαστηρίου, με εγκαλούμενο τον Σ.-Κ. Μ., Εισαγγελέα Πρωτοδικών Αθηνών και εγκαλούντα τον Ι. Μ. του Θ..</p>
    </header>
    <judgmentBody>
      <introduction>
        <p>Η αίτηση αυτή με ημερομηνία 9-6-2021, που απευθύνεται στον Εισαγγελέα του Αρείου Πάγου, καταχωρίστηκε στο οικείο πινάκιο με τον αριθμό 692/2021.</p>
        <p>Έπειτα η Αντεισαγγελέας του Αρείου Πάγου Αριστέα Θεοδόση εισήγαγε για κρίση στο Συμβούλιο τη σχετική δικογραφία με την πρόταση του Αντεισαγγελέα του Αρείου Πάγου Αχιλλέα Ζήση, με αριθμ.πρωτ. 233/5-10-2021, στην οποία αναφέρονται τα ακόλουθα: "Εισάγω ενώπιον Σας, σύμφωνα με το <ref href="/akn/gr/act/presidentialDecree/1986/258/!main#art_136__par_1">άρθρο 136 παρ. 1 εδ. β' περ. β' ΚΠΔ</ref>, την με αριθμό πρωτοκόλλου 158194/11-6-2021 αίτηση του Εισαγγελέα Πρωτοδικών Αθηνών, με την οποία ζητεί την παραπομπή της υπόθεσης [δικογραφίας] που σχηματίστηκε κατόπιν της από 13-7-2020 μήνυσης του Ι. Μ. του Θ., κατοίκου ..., οδός ..., η οποία κατατέθηκε στον Εισαγγελέα του Αρείου Πάγου, στρεφόμενης κατά του Σ.-Κ. Μ., Εισαγγελέα Πρωτοδικών Αθηνών, για την πράξη της παράβασης καθήκοντος (<ref href="/akn/gr/act/presidentialDecree/1985/283/!main#art_259">αρθ. 259 ΠΚ</ref>), από τις δικαστικές αρχές του Πρωτοδικείου Αθηνών, στις αντίστοιχες άλλου δικαστηρίου, ισόβαθμου και ομοειδούς με το τελευταίο και εκθέτω τα εξής:</p>
        <p>Κατά τις προβλέψεις της διάταξης του <ref href="/akn/gr/act/presidentialDecree/1986/258/!main#art_135">άρθρου 135 ΚΠΔ</ref>, το δικαστήριο που είναι αρμόδιο, σύμφωνα με τα άρθρα 122-125, διατάσσει την παραπομπή σε άλλο ισόβαθμο και ομοειδές δικαστήριο, εκτός των άλλων περιπτώσεων και όταν: "....ε) ο εγκαλών ή ο ζημιωμένος ή ο κατηγορούμενος είναι δικαστικός λειτουργός από το βαθμό του παρέδρου σε πρωτοδικείο ή εισαγγελία και άνω και υπηρετεί στο αρμόδιο σύμφωνα με τα άρθρα 122-125 δικαστήριο.... Περαιτέρω, κατά τους ορισμούς του <ref href="/akn/gr/act/presidentialDecree/1986/258/!main#art_136__par_1">άρθρου 136 παρ. 1 ΚΠΔ</ref>, "Την παραπομπή μπορούν να τη ζητήσουν ο εισαγγελέας, ο κατηγορούμενος και ο παριστάμενος για την υποστήριξη της κατηγορίας, ενώ στις περιπτώσεις των στοιχείων γ' και δ' του άρθρου 135 μόνο ο εισαγγελέας του αρμόδιου δικαστηρίου ή του Αρείου Πάγου αυτεπαγγέλτως ή με παραγγελία του Υπουργού Δικαιοσύνης, Διαφάνειας και Ανθρωπίνων Δικαιωμάτων. Για την παραπομπή αποφασίζει: α) το συμβούλιο εφετών, αν ζητείται η παραπομπή από ένα μονομελές ή τριμελές πλημμελειοδικείο ή δικαστήριο ανηλίκων σε άλλο όμοιο β) ο Άρειος Πάγος, που συνέρχεται σε συμβούλιο, σε κάθε άλλη περίπτωση....", όπως όταν στην περιφέρεια του Εφετείου δεν υπάγεται άλλο, πλην του αρμόδιου, κατά τις προαναφερόμενες διατάξεις, Πρωτοδικείου.</p>
        <p>Από τις προειρημένες διατάξεις συνάγεται ότι δικαιολογητικοί λόγοι της παραπομπής στην περίπτωση του στοιχείου ε' του <ref href="/akn/gr/act/presidentialDecree/1986/258/!main#art_135">άρθρου 135 ΚΠΔ</ref>, είναι η διασφάλιση της απόλυτης ανεξαρτησίας και του αδιάβλητου της κρίσης του δικαστικού λειτουργού που θα επιληφθεί της υπόθεσης, καθώς και του αποκλεισμού της υπόνοιας μεροληψίας του αρχικά αρμόδιου προς τούτο, ενόψει της συνυπηρέτησής του με τα προαναφερόμενα στη συγκεκριμένη διάταξη πρόσωπα. Από την ερμηνευτική προσέγγιση της έννοιας και του διωκόμενου σκοπού των προδιαληφθεισών διατάξεων των άρθρων <ref href="/akn/gr/act/presidentialDecree/1986/258/!main#art_135">135</ref> και <ref href="/akn/gr/act/presidentialDecree/1986/258/!main#art_136">136</ref> <ref href="/akn/gr/act/presidentialDecree/1986/258/!main">ΚΠΔ</ref>, σε συνδυασμό με αυτές των άρθρων 122-125 του ίδιου, ως άνω, Κώδικα, προκύπτει ότι ο κανονισμός της αρμοδιότητας κατά παραπομπή δεν περιορίζεται μόνο στην εκδίκαση της υπόθεσης, αλλά εκτείνεται και στην προδικασία και καταλαμβάνει τόσο την κίνηση της ποινικής δίωξης όσο και την προκαταρκτική εξέταση, καθόσον και στις περιπτώσεις αυτές συντρέχει ο ίδιος, κατά τα άνω, δικαιολογητικός λόγος [<ref href="/akn/gr/judgment/SCCC/2021/336/!main">ΑΠ 336/2021</ref>,<ref href="/akn/gr/judgment/SCCC/2020/776/!main"> ΑΠ 776/2020</ref>,<ref href="/akn/gr/judgment/SCCC/2009/1481/!main"> ΑΠ 1481/2009</ref>], ο οποίος αποτελεί έκφανση της δίκαιης δίκης, που δεν είναι παρά η ουσιαστική και αδιάβλητη, υπό διαδικαστικές (δικονομικές) εγγυήσεις, διεξαγωγή της δίκης εντός εύλογου χρόνου, ώστε να είναι δυνατή η αντικειμενική αναζήτηση της αλήθειας και η έγκαιρη και αποτελεσματική προστασία του διαδίκου.</p>
        <p>Στην προκειμένη περίπτωση, ο εγκαλούμενος είναι δικαστικός λειτουργός και υπηρετεί στην Εισαγγελία Πρωτοδικών Αθηνών, με το βαθμό του Εισαγγελέα Πρωτοδικών (βλ. την με αρ. πρωτ. ΔΥ/7-6-2021 Υπηρεσιακή Βεβαίωση της Διευθύνουσας την Εισαγγελία Πρωτοδικών Αθηνών).</p>
        <p>Με τα δεδομένα αυτά και εφόσον οι αρμόδιες εισαγγελικές και ανακριτικές αρχές του Πρωτοδικείου Αθηνών δεν μπορούν να επιληφθούν της υπόθεσης, λόγω του ότι ο εγκαλούμενος Εισαγγελέας υπηρετεί στην Εισαγγελία Πρωτοδικών Αθηνών, που υπάγεται στην περιφέρεια του Εφετείου Αθηνών, στην οποία δεν υπάγεται άλλο πρωτοδικείο και έτσι δεν υπάρχει δυνατότητα παραπομπής της υποθέσεως σε άλλο πρωτοδικείο και εισαγγελία πρωτοδικών της περιφερείας του (Εφετείου Αθηνών), συντρέχει νόμιμη περίπτωση κανονισμού αρμοδιότητας κατά παραπομπή (άρθρα 135 <ref href="/akn/gr/act/presidentialDecree/1986/258/!main__par_1">εδ. ε' και 136 παρ.1 εδ. β' περ. β' του ΚΠΔ</ref>), ώστε οι περιεχόμενες στην προαναφερθείσα αναφορά καταγγελίες σε βάρος του παραπάνω Εισαγγελικού Λειτουργού, να παραπεμφθούν στις αντίστοιχες εισαγγελικές και δικαστικές αρχές του Πρωτοδικείου Πειραιώς, προκειμένου να επιληφθούν αυτών και να κρίνουν στα πλαίσια της αρμοδιότητάς τους, για να επιληφθούν της σχετικής υπόθεσης.
ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Προτείνω:</p>
        <p>Α. Να γίνει δεκτή η με αριθμό πρωτοκόλλου 158194/11-6-2021 αίτηση του Εισαγγελέα Πρωτοδικών Αθηνών, με την οποία ζητεί την παραπομπή της υπόθεσης [δικογραφίας] που σχηματίστηκε, Και Β. Να παραπεμφθεί η υπόθεση [δικογραφία] που σχηματίστηκε κατόπιν της από 13-7-2020 μήνυσης του Ι. Μ. του Θ., κατοίκου ..., οδός ..., η οποία κατατέθηκε στον Εισαγγελέα του Αρείου Πάγου, στρεφόμενης κατά του Σ.-Κ. Μ., Εισαγγελέα Πρωτοδικών Αθηνών, για την πράξη της παράβασης καθήκοντος (<ref href="/akn/gr/act/presidentialDecree/1985/283/!main#art_259">αρθ. 259 ΠΚ</ref>), από τις κατά τόπον αρμόδιες εισαγγελικές, ανακριτικές και δικαστικές Αρχές του Πρωτοδικείου Αθηνών, στις εισαγγελικές, ανακριτικές και δικαστικές Αρχές του Πρωτοδικείου Πειραιώς, για να επιληφθούν της σχετικής υπόθεσης, για τη δικαστική της περαίωση.</p>
        <p>Ο Αντεισαγγελέας του Αρείου Πάγου ΑΧΙΛΛΕΑΣ ΖΗΣΗΣ"</p>
      </introduction>
      <motivation>
        <p>Αφού άκουσε την Αντεισαγγελέα του Αρείου Πάγου, που αναφέρθηκε στην παραπάνω εισαγγελική πρόταση,</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Σύμφωνα με τις διατάξεις του <ref href="/akn/gr/act/presidentialDecree/1986/258/!main#art_135">άρθρου 135 εδ. α' του Κ.Ποιν.Δ</ref>., "το δικαστήριο που είναι αρμόδιο, σύμφωνα με τα άρθρα 122-125, διατάζει την παραπομπή σε άλλο ισόβαθμο και ομοειδές δικαστήριο, όταν: α) .... β) .... γ) .... δ) .... ε) ο εγκαλών ή ο ζημιωμένος ή ο κατηγορούμενος είναι δικαστικός λειτουργός από τον βαθμό του παρέδρου σε πρωτοδικείο ή εισαγγελία και άνω και υπηρετεί στο αρμόδιο σύμφωνα με τα άρθρα 122-125 δικαστήριο....". Περαιτέρω, κατά τις διατάξεις του <ref href="/akn/gr/act/presidentialDecree/1986/258/!main#art_136__par_1">άρθρου 136 παρ. 1 του ΚΠοινΔ</ref>, "την παραπομπή μπορούν να τη ζητήσουν ο εισαγγελέας, ο κατηγορούμενος και ο παριστάμενος για την υποστήριξη της κατηγορίας, ενώ στις περιπτώσεις των στοιχείων γ' και δ' του άρθρου 135 μόνο ο εισαγγελέας του αρμόδιου δικαστηρίου ή του Αρείου Πάγου αυτεπαγγέλτως ή με παραγγελία του Υπουργού Δικαιοσύνης, Διαφάνειας και Ανθρωπίνων Δικαιωμάτων. Για την παραπομπή αποφασίζει: α) το συμβούλιο εφετών, αν ζητείται η παραπομπή από ένα μονομελές ή τριμελές πλημμελειοδικείο ή δικαστήριο ανηλίκων σε άλλο όμοιο, β) ο Άρειος Πάγος, που συνέρχεται σε συμβούλιο, σε κάθε άλλη περίπτωση (εκτός από αυτή που αναφέρεται στο άρθρο 499) και πάντοτε όταν ζητείται η παραπομπή για τον λόγο που αναφέρεται στο στοιχείο γ' του άρθρου 135. Στην τελευταία περίπτωση, αν την παραπομπή τη ζητεί ο εισαγγελέας, ο εισαγγελέας του Αρείου Πάγου εισάγει την αίτηση σε συζήτηση μόνο αν συμφωνεί αλλιώς, παραγγέλλει στον εισαγγελέα που υπέβαλε την αίτηση να εισαγάγει την υπόθεση στο δικαστήριο που είναι αρμόδιο σύμφωνα με τα άρθρα 122-125. Τα άρθρα 132 και 134 εδάφιο α' εφαρμόζονται αναλόγως και σε αυτήν την περίπτωση". Από τις διατάξεις αυτές συνάγεται ότι δικαιολογητικός λόγος της παραπομπής, στην περίπτωση του <ref href="/akn/gr/act/presidentialDecree/1986/258/!main#art_135">εδ. α' στοιχ. ε' του άρθρου 135 του ΚΠοινΔ</ref>, είναι η διασφάλιση της απόλυτης ανεξαρτησίας και του αδιάβλητου της κρίσης του δικαστικού λειτουργού που θα επιληφθεί της υπόθεσης, καθώς και του αποκλεισμού της υπόνοιας μεροληψίας του αρχικά αρμόδιου προς τούτο, ενόψει της συνυπηρέτησής του με τα προαναφερόμενα στη συγκεκριμένη διάταξη πρόσωπα. Εξάλλου, από την ερμηνευτική προσέγγιση της έννοιας και του επιδιωκόμενου, με τις προαναφερόμενες διατάξεις των άρθρων <ref href="/akn/gr/act/presidentialDecree/1986/258/!main#art_135">135</ref> και <ref href="/akn/gr/act/presidentialDecree/1986/258/!main#art_136">136</ref> του <ref href="/akn/gr/act/presidentialDecree/1986/258/!main">ΚΠοινΔ</ref>, σκοπού, σε συνδυασμό με τις διατάξεις των άρθρων 122 έως 125 του ίδιου Κώδικα, προκύπτει ότι ο κανονισμός αρμοδιότητας κατά παραπομπή δεν περιορίζεται μόνο στην εκδίκαση της υπόθεσης, αλλά εκτείνεται και στην προδικασία και καταλαμβάνει τόσο την κίνηση της ποινικής δίωξης, όσο και την προκαταρκτική εξέταση, διότι και στις περιπτώσεις αυτές συντρέχει ο ίδιος, κατά τα ανωτέρω, δικαιολογητικός λόγος. Στην προκείμενη περίπτωση, από το από 9-6-2021 έγγραφο του Αντεισαγγελέα Πρωτοδικών Αθηνών προκύπτει ότι σε βάρος του Σ.-Κ. Μ., Εισαγγελέα Πρωτοδικών, ο οποίος, σύμφωνα με το έγγραφο με αριθμό πρωτ. ΔΥ/7-6-2021 της Εισαγγελέα Πρωτοδικών Αθηνών υπηρετεί στην Εισαγγελία Πρωτοδικών Αθηνών, έχει σχηματιστεί η ποινική δικογραφία ΑΒΜ: ΑΑ 2020/571 μετά την από 13-7-2020 μήνυση του Ι. Μ. του Θ., κατοίκου Αθηνών για παράβαση καθήκοντος, σχετικά με την εκδοθείσα από αυτόν (Εισαγγελέα Πρωτοδικών) διάταξη με αριθμό 367/4-6-2020 επί της ποινικής δικογραφίας ΑΒΜ: Β19-1701. Ενόψει των ανωτέρω, συντρέχει περίπτωση κανονισμού αρμοδιότητας κατά παραπομπή από το Συμβούλιο του Αρείου Πάγου, σύμφωνα με τις διατάξεις των άρθρων 135 <ref href="/akn/gr/act/presidentialDecree/1986/258/!main__par_1">εδ. α' στοιχ. ε' και 136 παρ. 1 εδ. α' περ. β' του ΚΠοινΔ</ref>. Κατ' ακολουθίαν τούτων, πρέπει να παραπεμφθεί η αναφερόμενη στην από 9-6-2021 αίτηση του Αντεισαγγελέα Πρωτοδικών Αθηνών ποινική δικογραφία με αριθμό ΑΒΜ: ΑΑ2020/571 από τις αρμόδιες εισαγγελικές, ανακριτικές και δικαστικές Αρχές του Πρωτοδικείου Αθηνών στις αντίστοιχες εισαγγελικές, ανακριτικές και δικαστικές Αρχές του Πρωτοδικείου Πειραιά και, αν συντρέξει νόμιμη περίπτωση, στις εισαγγελικές και δικαστικές Αρχές του Εφετείου Πειραιά, για τη δικαστική της περαίωση.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Παραπέμπει</outcome> την αναφερόμενη στην από 9-6-2021 αίτηση του Αντεισαγγελέα Πρωτοδικών Αθηνών ποινική δικογραφία με αριθμό ΑΒΜ: ΑΑ 2020/571, που σχηματίστηκε μετά την από 13-7-202Ο μήνυση του Ι. Μ. του Θ., κατοίκου ..., σε βάρος του Σ.-Κ. Μ., Εισαγγελέα Πρωτοδικών, ο οποίος υπηρετεί στην Εισαγγελία Πρωτοδικών Αθηνών, για παράβαση καθήκοντος,</p>
        <p>σχετικά με την εκδοθείσα από αυτόν διάταξη με αριθμό 367/4-6-2020 επί της ποινικής δικογραφίας ΑΒΜ: Β19-1701, από τις αρμόδιες εισαγγελικές, ανακριτικές και δικαστικές Αρχές του Πρωτοδικείου Αθηνών στις αντίστοιχες εισαγγελικές, ανακριτικές και δικαστικές Αρχές του Πρωτοδικείου Πειραιά και, αν συντρέξει νόμιμη περίπτωση, στις εισαγγελικές και δικαστικές Αρχές του Εφετείου Πειραιά, για τη δικαστική της περαίωση.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2021-12-14">14 Δεκεμβρίου 2021</date>.</p>
      <p>Εκδόθηκε στην Αθήνα στις <date refersTo="decisionPublicationDate" date="2021-12-16">16 Δεκεμβρίου 2021</date>.</p>
      <p>Ο ΑΝΤΙΠΡΟΕΔΡΟΣ</p>
      <p>Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
