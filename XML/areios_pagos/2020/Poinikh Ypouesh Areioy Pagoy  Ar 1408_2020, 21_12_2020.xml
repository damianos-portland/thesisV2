<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2020/1408/!main"/>
          <FRBRuri value="/akn/gr/judgment/SCCC/2020/1408/"/>
          <FRBRdate name="courtConferenceDate" date="2020-12-21"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2020/1408/ell@/!main"/>
          <FRBRuri value="/akn/gr/judgment/SCCC/2020/1408/ell@"/>
          <FRBRdate name="courtConferenceDate" date="2020-12-21"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2020/1408/ell@/!main.xml"/>
          <FRBRuri value="/akn/gr/judgment/SCCC/2020/1408/ell@.xml"/>
          <FRBRdate name="XMLConversion" date="2025-04-23"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-04-23"/>
      </lifecycle>
      <workflow source="#openLawsGR">
        <step date="2020-12-21" by="#SCCC" refersTo="#courtConferenceDate"/>
        <step date="2020-12-08" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2020/1408/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>1408/2020</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>ΣΤ' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Αβροκόμη Θούα, Αντιπρόεδρο του Αρείου Πάγου, Ναυσικά Φράγκου, Γρηγόριο Κουτσοκώστα, Πηνελόπη Παρτσαλίδου-Κομνηνού και 'Αννα Φωτοπούλου-Ιωάννου-Εισηγήτρια, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2020-12-08">8 Δεκεμβρίου 2020</date>, με την παρουσία του Αντεισαγγελέα του Αρείου Πάγου Βασίλειου Χαλντούπη (γιατί κωλύεται ο Εισαγγελέας) και του Γραμματέα Χαράλαμπου Aθανασίου, για να δικάσει την αίτηση του αναιρεσείοντος - κατηγορουμένου Α. Λ. του Κ., κατοίκου ..., που εκπροσωπήθηκε από τον πληρεξούσιο δικηγόρο του Ιωάννη Κελεμένη, για αναίρεση της υπ'αριθ. ΖΤ<ref href="/akn/gr/judgment/MagistrateCourtAthens/2019/4018/!main">4018/2019 απόφασης του Τριμελούς Πλημμελειοδικείου Αθηνών</ref>. Το Τριμελές Πλημμελειοδικείο Αθηνών, με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που περιλαμβάνονται στην από 13-7-2020 αίτησή του αναιρέσεως, η οποία καταχωρίστηκε στο οικείο πινάκιο με τον αριθμό 768/2020.</p>
    </header>
    <judgmentBody>
      <motivation>
        <p>Αφού άκουσε
Τον Αντεισαγγελέα, που πρότεινε να γίνει δεκτή η κρινόμενη αίτηση αναίρεσης για τους δύο πρώτους λόγους της, να αναιρεθεί η προσβαλλόμενη απόφαση και να παραπεμφθεί η υπόθεση για νέα συζήτηση, ως προς τους λόγους αυτούς, να απορριφθεί κατά τα λοιπά η κρινόμενη αίτηση και τον πληρεξούσιο δικηγόρο του αναιρεσείοντος, που ζήτησε όσα αναφέρονται στα σχετικά πρακτικά.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Κατά τη διάταξη του ισχύοντος από 1.7.2019 (<ref href="/akn/gr/act/law/2019/4620/!main#art_2">άρθρο δεύτερο Ν.4620/2019</ref>) άρθρου 512 παρ. 1 εδ. γ' Νέου <ref href="/akn/gr/act/presidentialDecree/1986/258/!main">ΚΠΔ</ref>, "ο εισαγγελέας του Αρείου Πάγου κλητεύει τον αναιρεσείοντα και τους υπόλοιπους διαδίκους, με κλήση που επιδίδεται σύμφωνα με τα άρθρα 155-162 και μέσα στην προθεσμία του άρθρου 166, στο ακροατήριο του δικαστηρίου του Αρείου Πάγου ή στην Ολομέλειά του". Ως "υπόλοιποι διάδικοι", που πρέπει να καλούνται στη συζήτηση, θεωρούνται όλοι εκείνοι, οι οποίοι απέκτησαν νόμιμα την ιδιότητα του διαδίκου. Από τα ανωτέρω προκύπτει, ότι και ο πολιτικώς ενάγων πρέπει να καλείται, για να παραστεί στο ακροατήριο του Αρείου Πάγου, κατά τη συζήτηση της αίτησης αναίρεσης, που άσκησε ο κατηγορούμενος, ή οποιοσδήποτε άλλος δικαιούμενος προς τούτο, εφόσον αυτός νόμιμα απέκτησε την ιδιότητα του διαδίκου και δεν αποβλήθηκε, ούτε παραιτήθηκε από την ιδιότητα αυτή, καθόσον έχει έννομο συμφέρον να υποστηρίξει το κύρος της προσβαλλόμενης απόφασης έναντι του καταδικασθέντος με αυτή κατηγορουμένου, ακόμη και στην περίπτωση που με την αίτηση αναίρεσης δεν προσβάλλεται η αφορώσα την πολιτική αγωγή διάταξη της απόφασης, καθώς και αν δεν παραστάθηκε στο δευτεροβάθμιο δικαστήριο, είχε, όμως, νόμιμα παραστεί πρωτοδίκως (<ref href="/akn/gr/judgment/SCCC/2019/387/!main">ΑΠ 387/2019</ref>). Αν δεν προκύπτει, ότι κλητεύθηκαν όλοι οι διάδικοι και κάποιος από αυτούς δεν εμφανισθεί, η συζήτηση της αίτησης αναίρεσης κηρύσσεται απαράδεκτη (<ref href="/akn/gr/judgment/SCCC/2019/387/!main">ΑΠ 387/2019</ref>,<ref href="/akn/gr/judgment/SCCC/2019/204/!main"> ΑΠ 204/2019</ref>). Στην προκείμενη περίπτωση, με την κρινόμενη από 13.7.2020 αίτηση του Α. Λ., κατοίκου ...), ζητείται η αναίρεση της υπ' αριθμό ΖΤ 4018/2019 απόφασης του κατ' έφεση δικάσαντος Τριμελούς Πλημμελειοδικείου Αθηνών, με την οποία ο ήδη αναιρεαείων καταδικάστηκε σε συνολική ποινή φυλάκισης πέντε (5) μηνών για την αξιόποινη πράξη της παραβίασης της υποχρέωσης για διατροφή κατά συρροή και κατ' εξακολούθηση. Όπως προκύπτει από την επισκόπηση των πρακτικών της πρωτόδικης <ref href="/akn/gr/judgment/MagistrateCourtAthens/2014/90275/!main">με αριθμό 90275/2014 απόφασης του Μονομελούς Πλημμελειοδικείου Αθηνών</ref>, η Χ. Ζ., εκπροσωπούμενη από τον πληρεξούσιο δικηγόρο της Γεώργιο Χαραλάμπη, δήλωσε παράσταση πολιτικής αγωγής με την ιδιότητα της μητέρας που ασκεί νομίμως και αποκλειστικώς την επιμέλεια των δύο ανηλίκων τέκνων της (Α. και Κ.) της επιδικάστηκε δε πρωτοδίκως, ως χρηματική ικανοποίηση λόγω ηθικής βλάβης από την ανωτέρω αξιόποινη πράξη, το αιτηθέν (με την επιφύλαξη να ασκήσει πλήρως τα δικαιώματά της στα πολιτικά δικαστήρια) ποσό των τριάντα (30) ευρώ σε βάρος του καταδικασθέντος και ήδη αναιρεσείοντος. Περαιτέρω, όπως προκύπτει από την επισκόπηση των πρακτικών της προσβαλλόμενης απόφασης, κατά τη συζήτηση της υποθέσεως ενώπιον του άνω δευτεροβάθμιου δικαστηρίου εμφανίστηκε ο δικηγόρος Αθηνών, Γεώργιος Δ. Χαραλάμπης ο οποίος δήλωσε παράσταση πολιτικής αγωγής κατά του κατηγορουμένου- αναιρεσείοντος προς υποστήριξη της κατηγορίας στο όνομα και για λογαριασμό της Χ. Ζ., με την ιδιότητά της ως μητέρας που ασκεί νομίμως και αποκλειστικώς την επιμέλεια του ανηλίκου τέκνου, Α. Λ. του Α. και στο όνομα και για λογαριασμό του τέκνου Κ. Λ. του Α. αυτοτελώς (ενήλικο πλέον τέκνο).</p>
          </item>
          <item eId="motivation_list_1__item_2">
            <p>Συνεπώς επαναλήφθηκε η δήλωση παράστασης πολιτικής αγωγής της Χ. Ζ., ως ασκούσης την επιμέλεια μόνο του ενός τέκνου, καθώς το άλλο ενήλικο πλέον τέκνο παραστάθηκε αυτοτελώς, χωρίς, και πάλι, να προβληθεί οποιαδήποτε αντίρρηση κατ' αυτής. Έτσι αυτοί απέκτησαν την ιδιότητα του διαδίκου, αφού ουδέποτε αποβλήθηκαν ή παραιτήθηκαν από το δικαίωμά τους για παράσταση πολιτικής αγωγής. Κατά της δευτεροβάθμιας αυτής απόφασης ο καταδικασθείς κατηγορούμενος, Α. Λ., άσκησε την κρινόμενη από 17-7-2020 αίτηση ζητώντας την αναίρεση της αμέσως παραπάνω απόφασης για τους αναφερόμενους σ' αυτή λόγους. Περαιτέρω, όμως, από την παραδεκτή επισκόπηση των εγγράφων της δικογραφίας, δεν προκύπτει, ότι οι πιο πάνω πολιτικώς ενάγοντες, οι οποίοι δεν εμφανίστηκαν κατά την παρούσα συζήτηση της υποθέσεως, κλητεύθηκαν από την Εισαγγελέα του Αρείου Πάγου, προκειμένου να παραστούν στη δικάσιμο αυτή. Επομένως, σύμφωνα με τα προεκτεθέντα, πρέπει να κηρυχθεί απαράδεκτη η συζήτηση της κρινόμενης αίτησης αναιρέσεως, αφού δεν προκύπτει ότι οι προμνημονευόμενοι πολιτικώς ενάγοντες έλαβαν γνώση αυτής, ώστε να είναι σε θέση να αμυνθούν κατά των περιεχόμενων σ' αυτή λόγων.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p>Κηρύσσει απαράδεκτη τη συζήτηση της από 13.7.2020 αίτησης του Α. Λ. του Κ., κατοίκου ...), για αναίρεση της απόφασης με αριθμό ΖΤ 4018/2019 του Τριμελούς Πλημμελειοδικείου Αθηνών.</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2020-12-21">21 Δεκεμβρίου 2020</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του στις 22 Δεκεμβρίου 2020.</p>
      <p>Η ΑΝΤΙΠΡΟΕΔΡΟΣ      Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
