<?xml version='1.0' encoding='UTF-8'?>
<akomaNtoso xmlns="http://docs.oasis-open.org/legaldocml/ns/akn/3.0" xmlns:xsi="http://www.w3.org/2001/XMLSchema-instance" xsi:schemaLocation="http://docs.oasis-open.org/legaldocml/akn-core/v1.0/os/part2-specs/schemas/akomantoso30.xsd">
  <judgment name="decision">
    <meta>
      <identification source="#openLawsGR">
        <FRBRWork>
          <FRBRthis value="/akn/gr/judgment/SCCC/2017/2005/!main"/>
          <FRBRuri value="/akn/gr/judgment/SCCC/2017/2005/"/>
          <FRBRdate name="courtConferenceDate" date="2017-11-17"/>
          <FRBRauthor href="#SCCC"/>
          <FRBRcountry value="gr"/>
        </FRBRWork>
        <FRBRExpression>
          <FRBRthis value="/akn/gr/judgment/SCCC/2017/2005/ell@/!main"/>
          <FRBRuri value="/akn/gr/judgment/SCCC/2017/2005/ell@"/>
          <FRBRdate name="courtConferenceDate" date="2017-11-17"/>
          <FRBRauthor href="#SCCC"/>
          <FRBRlanguage language="ell"/>
        </FRBRExpression>
        <FRBRManifestation>
          <FRBRthis value="/akn/gr/judgment/SCCC/2017/2005/ell@/!main.xml"/>
          <FRBRuri value="/akn/gr/judgment/SCCC/2017/2005/ell@.xml"/>
          <FRBRdate name="XMLConversion" date="2025-05-15"/>
          <FRBRauthor href="#openLawsGR"/>
        </FRBRManifestation>
      </identification>
      <lifecycle source="#openLawsGR">
        <eventRef source="#original" type="generation" date="2025-05-15"/>
      </lifecycle>
      <workflow source="#openLawsGR">
        <step date="2017-11-17" by="#SCCC" refersTo="#courtConferenceDate"/>
        <step date="2017-11-03" by="#SCCC" refersTo="#publicHearingDate"/>
      </workflow>
      <references source="#openLawsGR">
        <original eId="original" href="/akn/gr/judgment/SCCC/2017/2005/ell@" showAs="Original"/>
        <TLCEvent eId="publicHearingDate" href="/akn/ontology/event/gr/publicHearingDate" showAs="Ημερομηνία δημόσιας συνεδρίασης"/>
        <TLCEvent eId="courtConferenceDate" href="/akn/ontology/event/gr/courtConferenceDate" showAs="Ημερομηνία διάσκεψης"/>
      </references>
    </meta>
    <header>
      <p>Αριθμός<docNumber>2005/2017</docNumber></p>
      <p>
        <docProponent>ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ</docProponent>
      </p>
      <p>Ε' ΠΟΙΝΙΚΟ ΤΜΗΜΑ</p>
      <p>Συγκροτήθηκε από τους Δικαστές: Μαρία Χυτήρογλου, Αντιπρόεδρο του Αρείου Πάγου, Γεώργιο Παπαηλιάδη - Εισηγητή, Ναυσικά Φράγκου, Βασιλική Ηλιοπούλου και Βασιλική Μπαζάκη - Δρακούλη, Αρεοπαγίτες.</p>
      <p>Συνήλθε σε δημόσια συνεδρίαση στο Κατάστημά του στις <date refersTo="publicHearingDate" date="2017-11-03">3 Νοεμβρίου 2017</date>, με την παρουσία της Αντεισαγγελέως του Αρείου Πάγου Ευσταθίας Σπυροπούλου (γιατί κωλύεται η Εισαγγελέας) και του Γραμματέως Γεράσιμου Βάλσαμου, για να δικάσει την αίτηση του αναιρεσείοντος - κατηγορουμένου Θ. Κ. του Α., κατοίκου ..., που εκπροσωπήθηκε από τον πληρεξούσιο δικηγόρο του Ιωάννη Μοροζίνη, για αναίρεση της υπ' αριθ. 3017/2016 αποφάσεως του Τριμελούς Πλημμελειοδικείου Πατρών. Με πολιτικώς ενάγουσα την κοινοπραξία με την επωνυμία "..." η οποία εκπροσωπείται νόμιμα και η οποία εκπροσωπήθηκε στο ακροατήριο από τον πληρεξούσιο δικηγόρο της Παναγιώτη Χριστογεώργη.</p>
    </header>
    <judgmentBody>
      <introduction>
        <p>Το Τριμελές Πλημμελειοδικείο Πατρών με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που αναφέρονται στην από 10 Απριλίου 2017 και με αριθμό πρωτ..../11-4-17 αίτησή του αναιρέσεως, η οποία καταχωρίστηκε στο οικείο πινάκιο με τον αριθμό .../17.</p>
      </introduction>
      <motivation>
        <p>Αφού άκουσε
Τους πληρεξούσιους δικηγόρους των διαδίκων, που ζήτησαν όσα αναφέρονται στα σχετικά πρακτικά και την Αντεισαγγελέα, που πρότεινε να αναιρεθεί η προσβαλλόμενη απόφαση και να παύσει οριστικά η ποινική δίωξη κατά του κατηγορουμένου, λόγω παραγραφής.</p>
        <p>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</p>
        <blockList eId="motivation_list_1">
          <item eId="motivation_list_1__item_1">
            <p>Η από 10 Απριλίου 2017 και με αριθμό πρωτοκόλλου .../11 Απριλίου 2017 αναίρεση του αιτούντος Θ. Κ. του Α. και Χ., κατοίκου ... (οδός ...) κατά της υπ' αριθμ. 3017/2016 αποφάσεως του Τριμελούς Πλημμελειοδικείου Πατρών με την οποίαν καταδικάσθηκε σε ποινή φυλακίσεως οκτώ (8) μηνών για την αξιόποινη πράξη της καταδολιεύσεως δανειστών, έχει ασκηθεί νομότυπα και εμπρόθεσμα και πρέπει να εξετασθεί περαιτέρω κατ' ουσία.</p>
          </item>
          <item eId="motivation_list_1__item_2">
            <p>Κατά τη διάταξη του <ref href="/akn/gr/act/presidentialDecree/1985/283/!main#art_397__par_1">άρθρου 397 παρ. 1 του Π.Κ.</ref> "ο οφειλέτης που με πρόθεση ματαιώνει ολικά ή εν μέρει την ικανοποίηση του δανειστή του, βλάπτοντας, καταστρέφοντας ή καθιστώντας χωρίς αξία, αποκρύπτοντας ή απαλλοτριώνοντας χωρίς ισότιμο και αξιόχρεο αντάλλαγμα οποιοδήποτε περιουσιακό του στοιχείο, κατασκευάζοντας ψεύτικα χρέη ή ψεύτικες δικαιοπραξίες, τιμωρείται με φυλάκιση μέχρι δύο ετών ή με χρηματική ποινή, αν η πράξη δεν υπόκειται σε βαρύτερη ποινή σύμφωνα με άλλη διάταξη" και παρ. 3 "η ποινική δίωξη ασκείται ύστερα από έγκληση". Από τη διάταξη της παρ. 1 προκύπτει ότι για τον προσδιορισμό της εννοίας του εγκλήματος της καταδολιεύσεως δανειστών, απαιτείται αντικειμενικώς, η (ολικώς ή μερικώς) ματαίωση της ικανοποιήσεως του δανειστή με έναν από τους προαναφερομένους τρόπους, καθοριζομένους υπαλλακτικώς, μεταξύ των οποίων συγκαταλέγεται και εκείνος της απαλλοτριώσεως, υποκειμενικώς δε δόλος, ο οποίος περιλαμβάνει τη γνώση έστω και με την έννοια του ενδεχομένου δόλου (της αμφιβολίας), της υπάρξεως απαιτήσεως εναντίον του από συγκεκριμένη νομική αιτία, η οποία αρκεί να είναι βάσιμη, αληθινή και δικαστικώς επιδιώξιμη, χωρίς να απαιτείται να είναι ληξιπρόθεσμη, εκκαθαρισμένη, δικαστικά αναγνωρισμένη ή να έχει επιδοθεί στον οφειλέτη αγωγή περί αυτής, ως και τη θέληση ή την αποδοχή της ματαιώσεως της ικανοποιήσεως του δανειστή, με την γενομένη χωρίς ισότιμο και αξιόχρεο αντάλλαγμα απαλλοτρίωση, πράγμα όπερ συμβαίνει οσάκις το κατά τα άνω απαλλοτριούμενο αποτελεί το μοναδικό περιουσιακό στοιχείο ή οσάκις τα εναπομένοντα μετά την γενομένη απαλλοτρίωση περιουσιακά στοιχεία, ενόψει της αξίας τους, δεν επαρκούν για την ολοσχερή ικανοποίηση της απαιτήσεως του δανειστή (<ref href="/akn/gr/judgment/SCCC/2015/667/!main">Α.Π. 667/2015</ref>,<ref href="/akn/gr/judgment/SCCC/2014/815/!main"> Α.Π. 815/2014</ref>,<ref href="/akn/gr/judgment/SCCC/2004/698/!main"> Α.Π. 698/2004</ref>). Εξάλλου, αφού ο νόμος δεν διακρίνει, η προϋπόθεση της μη επάρκειας της υπόλοιπης περιουσίας, πρέπει να συντρέχει σε κάθε περίπτωση. Είτε δηλαδή η διάρρηξη ζητείται για την πράξη της απαλλοτριώσεως οποιουδήποτε περιουσιακού στοιχείου του οφειλέτη, προς βλάβη του δανειστή, που έχει απαρχής μόνο χρηματική απαίτηση κατ' εκείνου, είτε για την απαλλοτρίωση μόνο ορισμένου κατ' είδος πράγματος του οφειλέτη, ο οποίος έχει απ' αυτή την αιτία πρωτογενή αξίωση μη χρηματική, για την προς αυτόν τον ίδιο μεταβίβαση του πράγματος (<ref href="/akn/gr/judgment/SCCC/2015/1396/!main">Α.Π. 1396/2015</ref>). Απαλλοτρίωση, συνεπώς, είναι κάθε νομική διάθεση, με την οποία αποχωρίζεται ο οφειλέτης του περιουσιακού του στοιχείου, χωρίς ισότιμο και αξιόχρεο αντάλλαγμα, εφόσον με τη διάθεση αυτή αποκλείεται ή μειώνεται η δυνατότητα του δανειστή προς ικανοποίηση της απαιτήσεώς του. Ο αποχωρισμός αυτός και η μεταβίβαση του περιουσιακού στοιχείου επί εκποιήσεως ακινήτου, επέρχεται από τη μεταγραφή της συμβάσεως (άρθρα 1033, 1192 αριθμ. 1, 1198 του <ref href="/akn/gr/act/compulsoryLaw/1941/2783/!main">Α.Κ.</ref>), στο χρόνο της οποίας τοποθετείται και ο χρόνος τελέσεως του εγκλήματος της καταδολιεύσεως δανειστών, αφότου το μεταβιβασθέν καθίσταται νομικώς απρόσιτο στην αναγκαστική εκτέλεση και όχι στο χρόνο καταρτίσεως της μεταβιβαστικής συμβάσεως, με μόνη την οποία δεν αποξενώνεται ο οφειλέτης του περιουσιακού του στοιχείου, αφού ο δανειστής έχει τη δυνατότητα να ικανοποιηθεί από αυτό ολικά ή μερικά με επιβολή επ' αυτού αναγκαστικής εκτελέσεως (<ref href="/akn/gr/judgment/SCCC/2014/1082/!main">Α.Π. 1082/2014</ref>,<ref href="/akn/gr/judgment/SCCC/2014/413/!main"> Α.Π. 413/2014</ref>). Περαιτέρω, από τις διατάξεις των άρθρων <ref href="/akn/gr/act/presidentialDecree/1986/258/!main#art_63">63</ref>, <ref href="/akn/gr/act/presidentialDecree/1986/258/!main#art_68">68</ref> παρ. <ref href="/akn/gr/act/presidentialDecree/1986/258/!main#art_68__par_1">1</ref> και <ref href="/akn/gr/act/presidentialDecree/1986/258/!main#art_68__par_2">2</ref>, 82 έως 84 και <ref href="/akn/gr/act/presidentialDecree/1986/258/!main#art_68__par_87">87</ref> του <ref href="/akn/gr/act/presidentialDecree/1986/258/!main">Κ.Π.Δ.</ref> και <ref href="/akn/gr/act/compulsoryLaw/1941/2783/!main#art_914">914</ref>, <ref href="/akn/gr/act/compulsoryLaw/1941/2783/!main#art_932">932</ref> του <ref href="/akn/gr/act/compulsoryLaw/1941/2783/!main">Α.Κ.</ref> προκύπτει ότι για να είναι νόμιμη η δήλωση παραστάσεως πολιτικής αγωγής πού γίνεται ή στην προδικασία, είτε ενώπιον του ποινικού δικαστηρίου, πρέπει εκείνος που προβαίνει σ' αυτή, να έχει υποστεί από την τέλεση της εγκληματικής πράξεως ζημία, από την οποία διατηρεί αξίωση αποζημιώσεως ή χρηματικής ικανοποιήσεως λόγω ηθικής βλάβης ή ψυχικής οδύνης. Τέτοια αξίωση έχει εκείνος που ζημιώθηκε άμεσα από την αξιόποινη πράξη με την οποίαν προσβλήθηκαν έννομα αγαθά αυτού, ο οποίος ως μόνος ενεργητικά νομιμοποιούμενος μπορεί να προβεί σε δήλωση παραστάσεως ως πολιτικώς ενάγων. Ο μη ενεργητικά νομιμοποιούμενος, όπως είναι εκείνος που υφίσταται έμμεση ζημία, ακόμη και αν προβεί σε σχετική δήλωση περί παραστάσεώς του ως πολιτικώς ενάγοντος, δεν αποκτά την ιδιότητα του διαδίκου στην ποινική διαδικασία. Επί τελέσεως αξιόποινης πράξεως σε βάρος νομικού προσώπου, άμεσα ζημιούμενος από την πράξη αυτή είναι μόνο το νομικό πρόσωπο και όχι ατομικώς το μέλος αυτού ή εκείνος που από το νόμο ή από το καταστατικό εκπροσωπεί τούτο, οι οποίοι ως εμμέσως ζημιωθέντες δεν δικαιούνται σε δήλωση παραστάσεως πολιτικής αγωγής (<ref href="/akn/gr/judgment/SCCC/2004/537/!main">Α.Π. 537/2004</ref>,<ref href="/akn/gr/judgment/SCCC/2002/412/!main"> Α.Π. 412/2002</ref>). Ακόμη, κατά το <ref href="/akn/gr/act/presidentialDecree/1985/503/!main#art_62">άρθρο 62 του Κ.Πολ.Δ.</ref> όποιος έχει την ικανότητα να είναι υποκείμενο δικαιωμάτων και υποχρεώσεων, έχει και την ικανότητα να είναι διάδικος. Ενώσεις προσώπων που επιδιώκουν κάποιο σκοπό, χωρίς να είναι σωματεία, καθώς και εταιρείες που δεν έχουν νομική προσωπικότητα, μπορούν να είναι διάδικοι. Κατά το άρθρο δε 64 παρ. 3 του ιδίου Κώδικα, οι πιο πάνω ενώσεις προσώπων και οι εταιρείες χωρίς νομική προσωπικότητα, παρίστανται στο δικαστήριο με τα πρόσωπα, στα οποία έχει ανατεθεί η διαχείριση των υποθέσεών τους. Από τις διατάξεις αυτές, συνδυαζόμενες και προς αυτήν του <ref href="/akn/gr/act/presidentialDecree/1985/503/!main#art_951__par_1">άρθρου 951 παρ. 1 εδ. β του Κ.Πολ.Δ.</ref> η οποία ορίζει ότι, όταν πρόκειται για ένωση προσώπων του άρθρου 62 παρ. 2, η αναγκαστική εκτέλεση (για την ικανοποίηση χρηματικών απαιτήσεων), γίνεται στην κοινή περιουσία τους, προκύπτει ότι οι εταιρείες που δεν έχουν νομική προσωπικότητα,, όπως είναι και οι ενώσεις νομικών ή και φυσικών προσώπων με πρόθεση εταιρικής συνεργασίας και ενέργεια εμπορικών πράξεων με εταιρικό σκοπό (κοινοπραξίες), μολονότι δεν είναι αυτοτελείς φορείς δικαιωμάτων και υποχρεώσεων, μπορούν, κατ' εξαίρεση του κανόνα της πρώτης παραγράφου του <ref href="/akn/gr/act/presidentialDecree/1985/503/!main#art_62">άρθρου 62 του Κ.Πολ.Δ.</ref>, που υπαγορεύθηκε από την ανάγκη της δικονομικής διευκολύνσεως των συναλλασσομένων με την ένωση τρίτων, να είναι διάδικοι και να παρίστανται στο δικαστήριο με τα πρόσωπα που κατά το καταστατικό τις αντιπροσωπεύουν ή που διαχειρίζονται τις υποθέσεις τους. Εφόσον δε απονεμήθηκε από το νομοθέτη στις εν λόγω εταιρείες και ενώσεις προσώπων η ικανότητα να είναι διάδικοι, είναι αυτονόητο ότι αυτές είναι και φορείς των κατ' ιδίαν δικαιωμάτων και υποχρεώσεων των μελών τους και κατ' επέκταση νομιμοποιούνται να ενάγουν και να ενάγονται ως προς τα δικαιώματα και τις υποχρεώσεις αυτών. Η άποψη ότι οι ανωτέρω ενώσεις και εταιρείες είναι μόνο υποκείμενα της διαδικασίας, ενώ υποκείμενα της έννομης σχέσεως της δίκης και της επίδικης έννομης σχέσεως είναι τα κατ' ιδίαν μέλη, είναι αντίθετη προς το γράμμα και το πνεύμα των ανωτέρω διατάξεων, επιπλέον δε διασπά χωρίς λόγο την καθιερωμένη τυπική έννοια του διαδίκου και εισάγει την έννοια του υποκειμένου της διαδικασίας ως έννοιας διάφορης του υποκειμένου της έννομης σχέσεως της δίκης ενώ αυτά, εφόσον ως διαδικασία νοείται το σύνολο των διαδοχικών διαδικαστικών πράξεων δια των οποίων αρχίζει, εξελίσσεται και περατούται η έννομη σχέση της δίκης, δεν μπορεί παρά να ταυτίζονται και, τέλος, καθιερώνει διάκριση μεταξύ κανόνων που ρυθμίζουν την έννομη σχέση της δίκης και κανόνων που ρυθμίζουν τη διαδικασία, η οποία όμως, δεν απορρέει από καμία διάταξη του <ref href="/akn/gr/act/presidentialDecree/1985/503/!main">Κ.Πολ.Δ.</ref> (<ref href="/akn/gr/judgment/SCCC/2007/14/!main">Ολ. Α.Π. 14/2007</ref>,<ref href="/akn/gr/judgment/SCCC/2015/335/!main"> Α.Π.335/2015</ref>). Επομένως, εκ των ανωτέρω σαφώς προκύπτει ότι στην προκειμένη περίπτωση η "ΚΟΙΝΟΠΡΑΞΙΑ ..." νομίμως παραστάθηκε ως πολιτικώς ενάγουσα, από τον νομίμως εκπροσωπούντα αυτήν, ενώ περαιτέρω, νόμιμη παρίσταται και η υποβολή της εγκλήσεως από την εν λόγω κοινοπραξία, ως φορέα του δικαιώματος, που νομιμοποιείται στην υποβολή της εγκλήσεως και όχι τα κατ' ιδίαν μέλη αυτής. Τα περί του αντιθέτου υποστηριζόμενα από τον αναιρεσείοντα είναι αβάσιμα. Συνακόλουθα, οι συναφείς από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Α' και Η' του Κ.Π.Δ.</ref> προβαλλόμενοι πρώτος και δεύτερος λόγοι αναιρέσεως, με τους οποίους πλήττεται η προσβαλλομένη απόφαση, για απόλυτη ακυρότητα, λόγω μη νόμιμης παραστάσεως της πολιτικής αγωγής και για υπέρβαση εξουσίας, λόγω μη νόμιμης υποβολής της εγκλήσεως είναι αβάσιμοι και απορριπτέοι. Επίσης, από τις διατάξεις των άρθρων 27 επόμ. 43, 49 σε συνδυασμό με αυτές των άρθρων 57 επόμ., 246 επόμ. 250 και 321 του <ref href="/akn/gr/act/presidentialDecree/1986/258/!main">Κ.Π.Δ.</ref> συνάγεται ότι το δικαστήριο μπορεί να αποφαίνεται μόνο για την πράξη για την οποίαν ασκήθηκε από τον Εισαγγελέα ποινική δίωξη, όχι δε και για κάποια άλλη, έστω και συναφή, αλλιώς παράγεται απόλυτη ακυρότητα κατά το <ref href="/akn/gr/act/presidentialDecree/1986/258/!main#art_171__par_1">άρθρο 171 παρ. 1 περ. β του Κ.Π.Δ.</ref> λόγω ανεπίτρεπτης μεταβολής της κατηγορίας, που υπάρχει και όταν η πράξη για την οποία διώχθηκε και παραπέμφθηκε στο ακροατήριο ο κατηγορούμενος είναι διαφορετική, κατά τόπο, χρόνο και λοιπές ιστορικές περιστάσεις τελέσεως, από εκείνη για την οποία καταδικάσθηκε αυτός. Τέτοια ανεπίτρεπτη μεταβολή κατηγορίας δεν υπάρχει, όταν το δικαστήριο προσδιορίζει ακριβέστερα τα πραγματικά περιστατικά, που συγκροτούν τον τρόπο τελέσεως της πράξεως και ειδικότερα όταν προσδιορίζει ακριβέστερα κατά τα προκύψαντα από την αποδεικτική διαδικασία, τα πραγματικά περιστατικά, που συνιστούν την πράξη, ούτε όταν το δευτεροβάθμιο δικαστήριο, αποσαφηνίζει, συμπληρώνει και προσδιορίζει ακριβέστερα, σύμφωνα με τα πορίσματα της αποδεικτικής διαδικασίας, τα πραγματικά περιστατικά που συνιστούν την πράξη ή όταν, με βάση τα πραγματικά περιστατικά που αποδείχθηκαν, προσδίδει στην πράξη τον προσήκοντα νομικό χαρακτηρισμό, εφόσον αυτός στηρίζεται στα ίδια γεγονότα της ποινικής διώξεως που ασκήθηκε, ή όταν διορθώνεται και βελτιώνεται κάποιο ιστορικό στοιχείο που δεν μεταβάλει ουσιωδώς την κατηγορία (<ref href="/akn/gr/judgment/SCCC/2015/63/!main">Α.Π. 63/2015</ref>,<ref href="/akn/gr/judgment/SCCC/2014/1217/!main"> Α.Π. 1217/2014</ref>). Στην προκειμένη περίπτωση ο αναιρεσείων διώχθηκε και καταδικάσθηκε τελικά με την προσβαλλομένη απόφαση για την ίδια πράξη της καταδολιεύσεως δανειστών, ως νόμιμος εκπρόσωπος της ανώνυμης εταιρείας, με την επωνυμία "... ΑΝΩΝΥΜΗ ΕΤΑΙΡΕΙΑ" σε βάρος της εγκαλούσας εταιρείας "...", που τέλεσε στην Πάτρα στις 10-12-2008, υπό τις συνθήκες που περιγράφονται στην προσβαλλομένη απόφαση. Το γεγονός ότι, σύμφωνα με τα προκύψαντα πραγματικά περιστατικά από τη διαδικασία στο ακροατήριο του δευτεροβαθμίου δικαστηρίου, προσδιορίζεται ειδικότερα και εξειδικεύεται από πού προήρχετο η οφειλή, συνολικού ποσού 1.066.263,16 ευρώ στην εγκαλούσα εταιρεία από τη μεταξύ τους συνεργασία και δη από τις επίμαχες επιταγές, αντίστοιχου συνολικού ποσού, που εκδόθηκαν και παραδόθηκαν από τον κατηγορούμενο, υπό την ιδιότητά του σ' αυτήν (εγκαλούσα) στο πλαίσιο της εν λόγω συνεργασίας, οι οποίες ουδέποτε πληρώθηκαν, ενώ με το κλητήριο θέσπισμα που επιδόθηκε σ' αυτόν και την πρωτόδικη απόφαση αναφερόταν μόνο το ως άνω συνολικό ποσό της οφειλής, χωρίς να διευκρινίζεται η αιτία προελεύσεώς του, δεν συνιστά ανεπίτρεπτη μεταβολή της κατηγορίας, που επιφέρει απόλυτη ακυρότητα, αλλά σαφέστερο προσδιορισμό του τρόπου τελέσεως της πράξεως, που προέκυψε από την έρευνα της ουσίας της υποθέσεως κατά τη διαδικασία στο ακροατήριο, ως εδικαιούτο και όφειλε να πράξει το δευτεροβάθμιο δικαστήριο που εξέδωσε την προσβαλλομένη απόφαση. Έτσι, το Εφετείο με το να προσδιορίσει ακριβέστερα με βάση τα αποδειχθέντα πραγματικά περιστατικά, το αδίκημα της καταδολιεύσεως δανειστών δεν μετέβαλε την κατηγορία, αφού δεν καταδίκασε τον κατηγορούμενο και ήδη αναιρεσείοντα σε μεγαλύτερη ποινή από την πρωτόδικη ή για βαρύτερο εκείνου για το οποίο καταδικάσθηκε πρωτοδίκως, αδίκημα. Δεν μετέβαλε την κατηγορία, ούτε κατέστησε χειρότερη την θέση του κατηγορουμένου, ούτε στέρησε αυτόν των υπερασπιστικών δικαιωμάτων του και ως εκ τούτου δεν υπέπεσε στην πλημμέλεια της απόλυτης ακυρότητας η προσβαλλομένη απόφαση όπως αβάσιμα διατείνεται ο αναιρεσείων. Επίσης, κατά τη διάταξη του <ref href="/akn/gr/act/presidentialDecree/1986/258/!main#art_170__par_2">άρθρου 170 παρ. 2 του Κ.Π.Δ.</ref>, κατά την οποίαν, ακυρότητα της διαδικασίας στο ακροατήριο επέρχεται επίσης και στην περίπτωση που ο κατηγορούμενος ή ο συνήγορός του ή ο εισαγγελέας ζήτησαν να ασκήσουν δικαίωμα που ρητά τους παρέχεται από το νόμο και το δικαστήριο τους το αρνήθηκε ή παρέλειψε να αποφανθεί για την σχετική αίτηση, σε συνδυασμό με εκείνη του άρθρου 171 παρ. 1 εδ. δ του ιδίου Κώδικα, που ορίζει ότι, ακυρότητα λαμβανομένη υπόψη και αυτεπαγγέλτως σε κάθε στάση της διαδικασίας και στον Άρειο Πάγο προκαλείται, εκτός των άλλων, και αν δεν τηρηθούν οι διατάξεις που καθορίζουν την εμφάνιση, την εκπροσώπηση και την υπεράσπιση του κατηγορουμένου και την άσκηση των δικαιωμάτων που του παρέχονται, στις περιπτώσεις και με τις διατυπώσεις που επιβάλλει ο νόμος, συνάγεται ότι την έλλειψη ακροάσεως του Εισαγγελέα, δεν δικαιούται να προτείνει ο κατηγορούμενος ως λόγο αναιρέσεως (<ref href="/akn/gr/judgment/SCCC/2014/916/!main">Α.Π. 916/2014</ref>,<ref href="/akn/gr/judgment/SCCC/2014/149/!main"> Α.Π. 149/2014</ref>). Στην προκειμένη περίπτωση, με τον από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Α' του Κ.Π.Δ.</ref> τρίτο λόγο της κρινομένης αιτήσεως αναιρέσεως, υπό την ειδικότερη ως άνω αιτίαση, πλήττεται η προσβαλλομένη απόφαση, για ακυρότητα της διαδικασίας, γιατί, κατά τους ισχυρισμούς του αναιρεσείοντος, χωρίς να προηγηθεί σχετική πρόταση του Εισαγγελέα της έδρας επί των δια του συνηγόρου του προβληθεισών αντιρρήσεων ως προς την παράσταση της πολιτικής αγωγής, το δικάσαν δευτεροβάθμιο Δικαστήριο απέρριψε τις εν λόγω αντιρρήσεις. Πέραν του ότι ο Εισαγγελέας, όπως προκύπτει από τα παραδεκτώς επισκοπούμενα πρακτικά, πρότεινε επί των αντιρρήσεων, σε κάθε όμως περίπτωση, ο λόγος αυτός είναι απορριπτέος, ως απαράδεκτος, καθόσον, κατά τα προαναφερθέντα δεν δικαιούται να προτείνει ο κατηγορούμενος ως λόγο ακυρότητας της διαδικασίας στο ακροατήριο την έλλειψη ακροάσεως του Εισαγγελέα. Εξάλλου, η καταδικαστική απόφαση έχει την απαιτουμένη από τα άρθρα <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Π.Δ.</ref> ειδική και εμπεριστατωμένη αιτιολογία, η έλλειψη της οποίας ιδρύει τον, από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' του Κ.Π.Δ.</ref>, λόγο αναιρέσεως, όταν αναγράφονται σε αυτή με σαφήνεια, πληρότητα και χωρίς αντιφάσεις ή λογικά κενά, τα πραγματικά περιστατικά που προέκυψαν από την αποδεικτική διαδικασία, στα οποία στηρίχθηκε η κρίση του δικαστηρίου για την συνδρομή των αντικειμενικών και υποκειμενικών στοιχείων του εγκλήματος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην εφαρμοσθείσα ουσιαστική ποινική διάταξη. Για την ύπαρξη τέτοιας αιτιολογίας είναι επιτρεπτή η αλληλοσυμπλήρωση του αιτιολογικού προς το διατακτικό που αποτελούν ενιαίο σύνολο και αρκεί να αναφέρονται τα αποδεικτικά μέσα, κατ' είδος γενικώς, χωρίς να απαιτείται να εκτίθεται τι προέκυψε χωριστά από το καθένα εξ αυτών, από ποιο συγκεκριμένα αποδεικτικό μέσο προέκυψε η κάθε παραδοχή, ούτε είναι απαραίτητη η αξιολογική συσχέτιση και σύγκριση των αποδεικτικών μέσων μεταξύ τους, ούτε απαιτείται να ορίζεται ποιο βαρύνει περισσότερο για τον σχηματισμό της δικανικής κρίσεως. Απαιτείται μόνο να προκύπτει ότι το δικαστήριο έλαβε υπόψη του και συνεκτίμησε για τον σχηματισμό της δικανικής του πεποιθήσεως όλα τα αποδεικτικά μέσα και όχι μερικά κατ' επιλογή (<ref href="/akn/gr/judgment/SCCC/2005/1/!main">Ολ. Α.Π. 1/2005</ref>,<ref href="/akn/gr/judgment/SCCC/2016/1334/!main"> Α.Π. 1334/2016</ref>,<ref href="/akn/gr/judgment/SCCC/2016/1112/!main"> Α.Π. 1112/2016</ref>). Η ύπαρξη του δόλου δεν είναι κατ' αρχήν αναγκαίο να αιτιολογείται ιδιαιτέρως, διότι ενυπάρχει στη θέληση παραγωγής των πραγματικών περιστατικών που συγκροτούν την αντικειμενική υπόσταση του εγκλήματος και εξυπακούεται ότι υπάρχει σε κάθε συγκεκριμένη περίπτωση από την πραγμάτωση των περιστατικών αυτών, εκτός αν ο νόμος αξιώνει πρόσθετα στοιχεία για το αξιόποινο, όπως η τέλεση της πράξεως εν γνώσει ορισμένου περιστατικού (άμεσος δόλος) ή επιδίωξη ορισμένου περαιτέρω σκοπού, επελεύσεως, δηλαδή, ορισμένου πρόσθετου αποτελέσματος (εγκλήματα με υπερχειλή υποκειμενική υπόσταση (<ref href="/akn/gr/judgment/SCCC/2015/667/!main">Α.Π. 667/2015</ref>,<ref href="/akn/gr/judgment/SCCC/2014/404/!main"> Α.Π. 404/2014</ref>). Στην προκειμένη περίπτωση το Τριμελές Πλημμελειοδικείο Πατρών, που δίκασε σε δεύτερο βαθμό, όπως προκύπτει από το αιτιολογικό της υπ' αριθμ. 3017/2016 προσβαλλομένης αποφάσεώς του, μετά την παράθεση των προαναφερομένων νομικών σκέψεων και μετά από την εκτίμηση των αποδεικτικών μέσων, που αναφέρονται ως προς το είδος τους σ' αυτήν, δέχθηκε, κατά την ανέλεγκτη ως προς τα πράγματα κρίση του, ότι αποδείχθηκαν τα ακόλουθα πραγματικά περιστατικά και συγκεκριμένα: "Από όλη τη σχετική με την απόδειξη κύρια διαδικασία, την κατάθεση του πολιτικώς ενάγοντος που εξετάστηκε ανωμοτί, τα πρακτικά και την απόφαση της πρωτοβάθμιας δίκης, τα έγγραφα που ανεγνώσθησαν, καθώς και απ' όλη τη συζήτηση της υποθέσεως, αποδείχθηκαν τα παρακάτω πραγματικά περιστατικά: Ο πρώτος κατηγορούμενος ήταν νόμιμος εκπρόσωπος, το έτος 2008, της ανώνυμης εταιρείας με την επωνυμία "... ΑΝΩΝΥΜΗ ΕΤΑΙΡΕΙΑ", που είχε έδρα την Πάτρα και δραστηριοποιούταν στον τομέα της χερσαίας μεταφοράς εμπορευμάτων στην Ελλάδα και το εξωτερικό. Η ως άνω εταιρεία κηρύχθηκε σε πτώχευση με την υπ' αριθμ. 545/2010 απόφαση του Πολυμελούς Πρωτοδικείου Πατρών, με ημερομηνία παύσης πληρωμών την 14.1.2009. Στα πλαίσια της ως άνω δραστηριότητάς της, η ως άνω εταιρεία συνεργαζόταν επί σειρά ετών με την εγκαλούσα κοινοπραξία "... ΣΙΑ", η οποία και αναλάμβανε, έναντι καταβολής του αναλόγου ναύλου, τη μεταφορά δια θαλάσσης των φορτηγών και τρέιλερ της ως άνω εταιρείας. Έναντι του τιμήματος (χάρη καταβολής), που όφειλε στην εγκαλουμένη η ως άνω εταιρεία, για τη μεταφορά των ως άνω οχημάτων της κατά το καλοκαίρι του 2008, από το λιμάνι της Πάτρας προς τα λιμάνια Ανγκόνα και Μπάρι της Ιταλίας και αντίστροφα, ο πρώτος κατηγορούμενος, με την ιδιότητα του νομίμου εκπροσώπου της ως άνω εταιρείας, εξέδωσε στο όνομα της εταιρείας και με τη σφραγίδα της, κατά το χρονικό διάστημα από 23.9.2008 έως 24.11.2008, όπως συνομολόγησε και ο ίδιος με τις προτάσεις του στη δίκη που άνοιξε με την έγερση σχετικής αγωγής της εδώ εγκαλούσας σε βάρος του, δέκα τρεις μεταχρονολογημένες επιταγές, συνολικού ύψους 1.066.263,16 ευρώ, με φερόμενες ημερομηνίες έκδοσης την 5.12.2008, 6.12.2008, 7.12.2008, 20.12.2008, 5.1.2009, 6.1.2009, 7.1.2009, 8.1.2009, 5.2.2009, 6.2.2009, 9.2.2009, 10.2.2009 και 11.2.2009, αξίας 66.192,709 ευρώ οι δυο πρώτες, 180.136,60 ευρώ η τρίτη, 74.534,87 ευρώ η κάθε μία από τις 4-7, 77.88180 ευρώ η κάθε μία από τις λοιπές. Όλες τις ανωτέρω επιταγές υπέγραψε ο ίδιος. Όλες οι άνω επιταγές εμφανίσθηκαν εμπρόθεσμα, ήτοι εντός της οκταήμερης προθεσμίας εμφάνισής τους προς πληρωμή και συγκεκριμένα οι δυο πρώτες την 11.12.2008 και οι λοιπές την 22.12.2008, πλην όμως δεν πληρώθηκαν ελλείψει διαθεσίμων κεφαλαίων, τόσο κατά το χρόνο έκδοσής τους (πραγματικής και φερομένης), καθώς γι' αυτό εκδόθηκαν μεταχρονολογημένες, λόγω της οικονομικής δυσχέρειας της εταιρείας που τις εξέδωσε (βλ. κατάθεση πολιτικώς ενάγοντος) όσο και κατά το χρόνο πληρωμής τους. Επομένως, ο πρώτος κατηγορούμενος, αφενός τέλεσε το έγκλημα που προβλέπεται από τη διάταξη του <ref href="/akn/gr/act/law/1933/5960/!main#art_79">άρθρου 79 του ν. 5960/1933</ref> και αφετέρου, ευθύνεται και με την προσωπική του περιουσία σε αποζημίωση της ως άνω εγκαλούσας εταιρείας, κατ' <ref href="/akn/gr/act/compulsoryLaw/1941/2783/!main#art_914">άρθρο 914 Α.Κ.</ref>, περαιτέρω, δε, ο χρόνος τέλεσης είναι τόσο ο χρόνος της πραγματικής έκδοσης των ως άνω επιταγών όσο και αυτός της εμφάνισης προς πληρωμή τους, έχει καταστεί οφειλέτης έκτοτε της εγκαλούσας εταιρείας, ήτοι από 23.9.2008 και 24.11.2008, αντίστοιχα, οπότε και εξέδωσε στην πραγματικότητα τις μεταχρονολογημένες επιταγές.</p>
          </item>
          <item eId="motivation_list_1__item_3">
            <p>Συνεπώς, ο ισχυρισμός του κατηγορουμένου, ότι η εγκαλούσα κατά το χρόνο της παρακάτω αναφερόμενης απαλλοτρίωσης δεν ήταν γεννημένη η απαίτηση της εγκαλούσας και άρα δεν είχε καταστεί δανείστριά του, επειδή εμφανίσθηκαν οι δυο πρώτες από τις ως άνω επιταγές προς πληρωμή την 11.12.2012 και οι λοιπές την 22.12.2008 και η παρακάτω αναφερόμενη απαλλοτριωτική πράξη καταχωρίστηκε την 10.12.2008, ανεξάρτητα από το γεγονός ότι στην πραγματικότητα καταχωρίστηκε αυτή στο Κτηματολογικό Γραφείο Πατρών την 12.12.2008, αλλά όντως η αίτηση για την καταχώριση έγινε την 10.12.2008, πρέπει να απορριφθεί ως αβάσιμος. Περαιτέρω, αποδείχθηκε ότι ο πρώτος κατηγορούμενος, με το υπ' αριθμ. .../10.12.2008 συμβόλαιο γονικής παροχής της συμβολαιογράφου Πατρών Κ. Π., που καταχωρίστηκε στο Κτηματολογικό Γραφείο Πατρών την 12.12.2008, μετά την από 10.12.2008 αίτησή του προς το ως άνω Κτηματολογικό Γραφείο, μεταβίβασε στον υιό του, Α. Κ., την ψιλή κυριότητα οικοπέδου, μετά των εντός αυτού χτισμάτων (τμήμα υπογείου δεξαμενής, εμβαδού 83,60 τ.μ., τμήμα πρατηρίου βενζίνης, εμβαδού 196,23 τ.μ., τμήμα πρατηρίου βενζίνης, εμβαδού 87,42 τ.μ.) που βρίσκεται στη θέση "..." του Δήμου Πατρέων, στη διασταύρωση των οδών ..., στο Ο.Τ. ..., έκτασης 1.966,65 τ.μ. και αντικειμενικής αξίας 559.674 ευρώ, το οποίο είχε περιέλθει στον πρώτο κατηγορούμενο με το υπ' αριθμ. .../19.12.1989 συμβόλαιο του τότε συμβολαιογράφου Πατρών Κ. Σ., που είχε μεταγράφει νόμιμα. Κατά τον χρόνο της ως άνω απαλλοτρίωσης ο πρώτος κατηγορούμενος είχε άλλα δυο περιουσιακά στοιχεία, ήτοι: α) την επικαρπία μιας τριώροφης οικοδομής, επιφάνειας κάθε ορόφου 155,57 τ.μ., 165,08 τ.μ. και 161,45 τ.μ., κτισμένης σε οικόπεδο εμβαδού 621,36 τ.μ., που είχε αποκτήσει με το υπ' αριθμ. .../2001 συμβόλαιο γονικής παροχής της συμβολαιογράφου Πατρών Π., που είχε μεταγράφει νόμιμα στα βιβλία μεταγραφών του Υποθηκοφυλακείου Πατρών, στον τ. ...) και β) ένα οικόπεδο, επιφάνειας 2.194 τ.μ., που είχε αποκτήσει με το υπ' αριθμ. .../1979 συμβόλαιο γονικής παροχής του τότε συμβολαιογράφου Πατρών Κ. Σ. και είχε μεταγράφει επίσης νόμιμα στα ίδια ως άνω βιβλία στον τ. ...). Όπως, όμως, προκύπτει από τα προσκομιζόμενα κτηματολογικά φύλλα των ως άνω ακινήτων, αυτά ήταν ιδιαιτέρως επιβαρυμένα σε σχέση με το μεταβιβασθέν με το προαναφερθέν από 10.12.2008 συμβόλαιο. Ειδικότερα: α) το πρώτο εξ' αυτών βαρύνεται με προσημείωση υποθήκης, ποσού 273.000 ευρώ και με προσημείωση, ποσού 114.453,30 ευρώ, υπέρ της Τράπεζας ..., με υποθήκη, ποσού 243.750 ευρώ, υπέρ της Αγροτικής Τράπεζας της Ελλάδος, με υποθήκη, ποσού 300.000 ευρώ, υπέρ της Τράπεζας ..., με υποθήκη, ποσού 100.000 ευρώ, υπέρ της ίδιας τράπεζας, με προσημείωση υποθήκης, ποσού 500.000 ευρώ, υπέρ της ίδιας ως άνω τράπεζας και έχουν επιβληθεί σ' αυτό κατασχέσεις από το Ι.Κ.Α. για ποσά 157.064,19 ευρώ, 196.177,86 ευρώ, 145.799,05 ευρώ, από την τράπεζα ... για ποσό 50.000 ευρώ και από τη ... για ποσό 14.742,69 ευρώ και β) το δεύτερο εξ' αυτών βαρύνεται με προσημείωση υποθήκης, ποσού 2.000.000 ευρώ, υπέρ της .Τράπεζας της Ελλάδος, προσημείωση υποθήκης, ποσού 1.350.000 ευρώ, υπέρ της Ε. Τράπεζας Α.Ε., με προσημείωση υποθήκης, ποσού 293.470,29 ευρώ, υπέρ της Τράπεζας ..., με υποθήκη, ποσού 300.000 ευρώ, υπέρ της ίδιας τράπεζας, με υποθήκη, ποσού 100.000 ευρώ, υπέρ της ίδιας τράπεζας, έχουν δε επιβληθεί κατασχέσεις επ' αυτού από το Ι.Κ.Α., για ποσά 3.264,85 ευρώ, 9.081,53 ευρώ, 157.064,19 ευρώ, 196.177,86 ευρώ, 145.799,05 ευρώ. Από τα ανωτέρω αναφερόμενα, προκύπτει μετά βεβαιότητας: Α) ότι ο πρώτος κατηγορούμενος με την επίδικη μεταβίβαση, ματαίωσε ολικά, με πρόθεση, την ικανοποίηση της ως άνω απαίτησης της εγκαλούσας εταιρείας, προβαίνοντας στην κατάρτιση της αναφερόμενης ανωτέρω δικαιοπραξίας, μεταβιβάζοντας άνευ αξιόχρεου ανταλλάγματος το μοναδικό αξιόχρεο περιουσιακό του στοιχείο, προέβη, δε, στην ανωτέρω πράξη, με σκοπό να αποφύγει την κατάσχεση του σημαντικότερου περιουσιακού του στοιχείου από την εγκαλούσα, αφού γνώριζε ότι η εγκαλούσα εταιρεία έχει την προαναφερόμενη απαίτηση κατ' αυτού και ότι επρόκειτο να εμφανισθούν οι δυο πρώτες εξ' αυτών μέχρι 13 και 14 Δεκεμβρίου αντίστοιχα, περαιτέρω, δε, πως, αφού αυτές θα ήταν ακάλυπτες, καθώς δεν υπήρχαν διαθέσιμα κεφάλαια στον λογαριασμό της εκδότριας εταιρείας, θα προχωρούσε η εγκαλούσα σε εμφάνιση και όλων των άλλων επιταγών. Έτσι, προέβη στην ως άνω μεταβίβαση, επιχειρώντας να αποκρύψει το περιγραφόμενο ανωτέρω σημαντικό περιουσιακό του στοιχείο. Το γεγονός ότι ενήργησε με αυτόν τον σκοπό, ενισχύεται έτι περαιτέρω από την χρονική εγγύτητα της ένδικης μεταβίβασης με τον χρόνο που είχε αναγραφεί ως ημερομηνίες έκδοσης των επιταγών αλλά και με την ημερομηνία εμφάνισής τους, ειδικότερα, δε, οι δυο πρώτες έφεραν ημερομηνία έκδοσης προγενέστερη της μεταβίβασης και εμφανίσθηκαν μια ημέρα μετά. Β) Η εναπομένουσα περιουσία του, ήταν ιδιαιτέρως επιβαρυμένη, κατά τα αναλυτικά ανωτέρω αναφερθέντα, με αποτέλεσμα να μην είναι δυνατόν να ικανοποιηθεί η απαίτηση της εγκαλούσας εταιρείας. Επομένως, αμφότεροι οι αυτοτελείς ισχυρισμοί του κατηγορουμένου, πρέπει να απορριφθούν ως αβάσιμοι. Κατόπιν των ανωτέρω, πρέπει να κηρυχθεί ένοχος ο πρώτος κατηγορούμενος, κατά τα αναλυτικά αναφερόμενα στο διατακτικό, με την επισήμανση ότι δεν αποτελεί ανεπίτρεπτη μεταβολή της κατηγορίας ο σαφέστερος προσδιορισμός των στοιχείων της πράξης". Μετά ταύτα το Δικαστήριο και υπό τις παραδοχές αυτές κήρυξε τον κατηγορούμενο - αναιρεσείοντα ένοχο, κατά πιστή μεταφορά του ότι: "Στην ., στις 10-12-2008, ως οφειλέτης, ενεργώντας με πρόθεση ματαίωσε ολική την ικανοποίηση του δανειστή του, απαλλοτριώνοντας χωρίς ισότιμο και αξιόχρεο αντάλλαγμα περιουσιακό του στοιχείο. Συγκεκριμένα, αν και την 10-12-2008 ήταν οφειλέτης της εγκαλούσας κοινοπραξίας με την επωνυμία "...", από αδικοπραξία, καθότι κατά το χρονικό διάστημα από 23-9-2008 έως 24-11-2008, εξέδωσε, ως νόμιμος εκπρόσωπος της εταιρείας με την επωνυμία "... ΑΝΩΝΥΜΗ ΕΤΑΙΡΕΙΑ", εξέδωσε δέκα τρεις μεταχρονολογημένες επιταγές, συνολικού ύψους 1.066.263,16 ευρώ, με φερόμενες ημερομηνίες έκδοσης την 5-12-2008, 6-12-2008, 7-12-2008, 20-12-2008, 5-1-2009, 6-1-2009, 7-1-2009, 8-1-2009, 5-2-2009, 6-2-2009, 9-2-2009, 10-2-2009 και 11-2-2009, αξίας 66.192,709 ευρώ οι δύο πρώτες, 180.136,60 ευρώ η τρίτη, 74.534,87 ευρώ, η κάθε μία από τις 4-7, 77.881,80 ευρώ η κάθε μία από τις λοιπές, οι οποίες εμφανίσθηκαν εμπρόθεσμα, ήτοι εντός της οκταήμερης προθεσμίας εμφάνισής τους προς πληρωμή και συγκεκριμένα οι δύο πρώτες την 11-12-2008 και οι λοιπές την 22-12-2008, πλην όμως δεν πληρώθηκαν ελλείψει διαθεσίμων κεφαλαίων, τόσο κατά το χρόνο έκδοσής τους (πραγματικής και φερομένης), όσο και κατά το χρόνο πληρωμής τους, με πρόθεση ματαίωσε ολικά την εκ της ως άνω αιτίας ικανοποίησή της, προβαίνοντας στην κατάρτιση της εν συνεχεία αναφερομένης δικαιοπραξίας, δια της οποίας, άνευ αξιόχρεου ανταλλάγματος μεταβίβασε προς το δεύτερο συγκατηγορούμενό του το μοναδικό περιουσιακό του στοιχείο. Ειδικότερα δε προέβη δυνάμει του υπ' αριθμ. .../10-12-2008 συμβολαίου της Συμβολαιογράφου Πατρών Κ. Π. σε γονική παροχή προς τον υιό του και νυν συγκατηγορούμενό του Α. Κ. της ψιλής κυριότητας οικοπέδου με τα μέσα σε αυτό κτίσματα (ήτοι: τμήμα υπογείου δεξαμενής εμβαδού τετραγωνικών μέτρων 83,60, τμήμα πρατηρίου βενζίνης εμβαδού τετραγωνικών μέτρων 196,23, τμήμα πρατηρίου βενζίνης εμβαδού τετραγωνικών μέτρων 87,42) κειμένου στη θέση "..." του Δήμου Πατρέων και στη διασταύρωση των οδών ... στο Ο.Τ. ..., έκτασης χιλίων εννιακοσίων εξήντα έξι και 0,65 (1.966,65) τετραγωνικών μέτρων (αντικειμενικής αξίας 559.674 ευρώ), που είχε περιέλθει σ' αυτόν με γονική παροχή από τον πατέρα του Α. Κ. δυνάμει του υπ' αριθμ. .../19-12-1989 συμβολαίου του Συμβολαιογράφου Πατρών Κ. Σ.". Με αυτά που δέχθηκε το δικαστήριο της ουσίας δεν διάλαβε στην προσβαλλομένη απόφασή του την απαιτουμένη, από τα άρθρα <ref href="/akn/gr/act/constitution/2001/!main#art_93">93</ref> παρ. <ref href="/akn/gr/act/constitution/2001/!main#art_93__par_3">3</ref> του <ref href="/akn/gr/act/constitution/2001/!main">Συντάγματος</ref> και <ref href="/akn/gr/act/presidentialDecree/1986/258/!main#art_139">139</ref> του <ref href="/akn/gr/act/presidentialDecree/1986/258/!main">Κ.Π.Δ.</ref>, ειδική και εμπεριστατωμένη αιτιολογία για την κατάφαση της ενοχής του αναιρεσείοντος. Η αιτιολογία αυτή, σύμφωνα με όσα αναπτύχθηκαν ανωτέρω, δεν είναι ειδική και εμπεριστατωμένη, αλλά ασαφής, ελλιπής και αντιφατική αφού: η προσβαλλομένη απόφαση, ενώ δέχεται ότι το περιουσιακό στοιχείο το οποίο μεταβίβασε με την ως άνω απαλλοτριωτική πράξη ο αναιρεσείων-κατηγορούμενος, ήταν το σημαντικότερο περιουσιακό του στοιχείο (σελίδα 26 της προσβαλλομένης αποφάσεως), ακολούθως στο διατακτικό τον κηρύσσει ένοχο για το ότι το ως άνω περιγραφόμενο ακίνητο (οικόπεδο μετά των εντός αυτού κτισμάτων) που μεταβίβασε, κατά ψιλή κυριότητα στον υιό του Α. Κ. ήταν το μοναδικό περιουσιακό του στοιχείο (σελίδα 28 της προσβαλλομένης). Περαιτέρω, δεν έλαβε υπόψη και δεν συνεκτίμησε το Δικαστήριο για τον σχηματισμό της δικανικής του κρίσεως όλα τα αποδεικτικά μέσα. Συγκεκριμένα αν και ο πληρεξούσιος δικηγόρος του αναιρεσείοντος προέβαλε τον ισχυρισμό, που καταχωρήθηκε και στα πρακτικά ότι εκτός από την λοιπή ακίνητη περιουσία, διέθετε κατά το χρόνο της απαλλοτριώσεως και 19 φορτηγά αυτοκίνητα, αξίας το καθένα κατά το χρόνο μεταβίβασης μαζί με την άδεια κυκλοφορίας, περίπου 250.000 ευρώ και συνολικής αξίας 4.750.000 ευρώ, που υπερκάλυπτε κατά πολύ την αξίωση της πολιτικώς ενάγουσας, επικαλούμενος προς τούτο και τις άδειες κυκλοφορίας των εν λόγω οχημάτων, τις οποίες προσκόμισε και όπως προκύπτει από τα παραδεκτώς επισκοπούμενα πρακτικά της προσβαλλομένης αποφάσεως, περιλαμβάνονται μεταξύ των αναγνωσθέντων εγγράφων, δεν προκύπτει όμως, ότι το δικάσαν Δικαστήριο έλαβε υπόψη και συνεκτίμησε τα εν λόγω κρίσιμα, για την κατηγορία, έγγραφα (άδειες κυκλοφορίας), αν και αναγνώσθηκαν και τα οποία, κατά τους ισχυρισμούς του αναιρεσείοντος-κατηγορουμένου, στηρίζουν τους υπερασπιστικούς ισχυρισμούς του (κατά τους οποίους η αξία των ανωτέρω φορτηγών υπερκάλυπτε κατά πολύ την αξίωση της πολιτικώς ενάγουσας και επομένως δεν στοιχειοθετείται η αντικειμενική υπόσταση του εγκλήματος της καταδολιεύσεως δανειστών) καθόσον ουδεμία περί αυτού σκέψη ή αναφορά γίνεται στην αιτιολογία της προσβαλλομένης αποφάσεως. Ενόψει αυτών, η προσβαλλομένη απόφαση στερείται της επιβαλλόμενης από το <ref href="/akn/gr/act/constitution/2001/!main">Σύνταγμα</ref> και τον <ref href="/akn/gr/act/presidentialDecree/1986/258/!main">Κ.Π.Δ.</ref> ειδικής και εμπεριστατωμένης αιτιολογίας, ως προς την λήψη υπόψη των αποδεικτικών μέσων που έλαβε υπόψη του το Δικαστήριο για την καταδικαστική του κρίση και ο, από το <ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Δ' του Κ.Π.Δ.</ref>, προβαλλόμενος λόγος αναιρέσεως, με τον οποίον πλήττεται η προσβαλλομένη απόφαση για έλλειψη ειδικής και εμπεριστατωμένης αιτιολογίας είναι βάσιμος, ενώ λόγω των ως άνω ασαφειών και αντιφάσεων στέρησε αυτή και νόμιμης βάσεως, καθιστώντας ανέφικτο τον αναιρετικό έλεγχο για την ορθή ή μη εφαρμογή της διατάξεως του <ref href="/akn/gr/act/presidentialDecree/1985/283/!main#art_397__par_1">άρθρου 397 παρ. 1 του Π.Κ.</ref> Μετά ταύτα, παρελκούσης της έρευνας του σχετικού, με την εσφαλμένη ερμηνεία και εφαρμογή του νόμου, λόγου αναιρέσεως (<ref href="/akn/gr/act/presidentialDecree/1986/258/!main#art_510__par_1">άρθρο 510 παρ. 1 στοιχ. Ε' του Κ.Π.Δ.</ref>), πρέπει να αναιρεθεί η εν λόγω απόφαση του Τριμελούς Πλημμελειοδικείου Πατρών. Τέλος, κατά τα άρθρα <ref href="/akn/gr/act/presidentialDecree/1985/283/!main#art_111">111</ref>, <ref href="/akn/gr/act/presidentialDecree/1985/283/!main#art_112">112</ref> και <ref href="/akn/gr/act/presidentialDecree/1985/283/!main#art_113">113</ref> του <ref href="/akn/gr/act/presidentialDecree/1985/283/!main">Π.Κ.</ref>, όπως το τελευταίο ισχύει, μετά την αντικατάστασή του με το άρθρο 1 παρ. 6 του Νόμου 2408/1996 και η παράγραφος 3 έχει αντικατασταθεί με το άρθρο 25 του Νόμου 3346/2005, το αξιόποινο εξαλείφεται με την παραγραφή, η οποία προκειμένου για πλημμελήματα είναι πέντε έτη και αρχίζει από τότε που τελέσθηκε η πράξη. Η προθεσμία αναστέλλεται για όσο χρόνο διαρκεί η κύρια διαδικασία και έως ότου γίνει αμετάκλητη η καταδικαστική απόφαση, πάντως όχι πέραν των τριών ετών για πλημμελήματα. Από τις διατάξεις αυτές σε συνδυασμό με εκείνες των άρθρων 310 <ref href="/akn/gr/act/presidentialDecree/1986/258/!main__par_1">παρ. 1 εδ. β, 370 στοιχ. β και 511 του Κ.Π.Δ.</ref>, όπως αντικαταστάθηκε με το άρθρο 50 παρ. 5 του Νόμου 3160/2003, προκύπτει ότι, η παραγραφή ως θεσμός δημοσίας τάξεως εξετάζεται αυτεπαγγέλτως από το δικαστήριο σε κάθε στάση της ποινικής διαδικασίας ακόμη δε και από τον Άρειο Πάγο, ο οποίος διαπιστώνοντας τη συμπλήρωση της παραγραφής και μετά την άσκηση της αιτήσεως αναιρέσεως οφείλει, μετά την αναίρεση της αποφάσεως που προσβάλλεται, να παύσει οριστικώς την ποινική δίωξη λόγω παραγραφής, εφόσον η αίτηση αναιρέσεως είναι τυπικά δεκτή ως νομοτύπως και εμπροθέσμως ασκηθείσα και περιέχεται σ' αυτήν, σύμφωνα με τα άρθρα <ref href="/akn/gr/act/presidentialDecree/1986/258/!main#art_4__par_2">474 παρ. 2</ref> και <ref href="/akn/gr/act/presidentialDecree/1986/258/!main#art_509">509</ref> του <ref href="/akn/gr/act/presidentialDecree/1986/258/!main">Κ.Π.Δ.</ref> ένας τουλάχιστον παραδεκτός λόγος αναιρέσεως από αυτούς που περιοριστικά αναφέρονται στο άρθρο 510 του ως άνω Κώδικα, ο οποίος κρίθηκε βάσιμος (<ref href="/akn/gr/judgment/SCCC/2017/1717/!main">Α.Π. 1717/2017</ref>,<ref href="/akn/gr/judgment/SCCC/2017/92/!main"> Α.Π. 92/2017</ref>,<ref href="/akn/gr/judgment/SCCC/2015/230/!main"> Α.Π. 230/2015</ref>). Στην προκειμένη περίπτωση όπως ανωτέρω αναφέρθηκε ο ήδη αναιρεσείων καταδικάσθηκε για την αξιόποινη πράξη της καταδολιεύσεως δανειστών. Από τον χρόνο όμως τελέσεως αυτής της πράξεως (10-12-2008) μέχρι την συζήτηση της προκειμένης υποθέσεως (3-11-2017) παρήλθε χρόνος μεγαλύτερος της οκταετίας δηλαδή αυτός των πέντε ετών που είναι ο χρόνος παραγραφής των πλημμελημάτων και τα τρία έτη που είναι ο χρόνος αναστολής αυτών. Έτσι το αξιόποινο της άνω πλημμεληματικής πράξεως έχει εξαλειφθεί λόγω παραγραφής. Κατ' ακολουθία των ανωτέρω πρέπει να γίνει δεκτή η υπ' αριθμ. .../11-4-2017 αίτηση-δήλωση αναιρέσεως, να αναιρεθεί η προσβαλλομένη απόφαση και να παύσει οριστικώς η ποινική δίωξη κατά του κατηγορουμένου για την άνω αξιόποινη πράξη.</p>
          </item>
        </blockList>
      </motivation>
      <decision>
        <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
        <p><outcome>Αναιρεί</outcome> την υπ' αριθμ. 3017/2016 απόφαση του Τριμελούς Πλημμελειοδικείου Πατρών.</p>
        <p>Παύει οριστικώς λόγω παραγραφής την ποινική δίωξη κατά του κατηγορουμένου Θ. Κ. του Α. και Χ., κατοίκου ... (οδός ...) για την αξιόποινη πράξη της καταδολιεύσεως δανειστών, ήτοι του ότι: "Στην Πάτρα, στις 10-12-2008, ως οφειλέτης, ενεργώντας με πρόθεση ματαίωσε ολική την ικανοποίηση του δανειστή του, απαλλοτριώνοντας χωρίς ισότιμο και αξιόχρεο αντάλλαγμα περιουσιακό του στοιχείο. Συγκεκριμένα, αν και την 10-12-2008 ήταν οφειλέτης της εγκαλούσας κοινοπραξίας με την επωνυμία "... ΣΙΑ", από αδικοπραξία, καθότι κατά το χρονικό διάστημα από 23-9-2008 έως 24-11-2008, εξέδωσε, ως νόμιμος εκπρόσωπος της εταιρείας με την επωνυμία "... ΑΝΩΝΥΜΗ ΕΤΑΙΡΕΙΑ", εξέδωσε δέκα τρεις μεταχρονολογημένες επιταγές, συνολικού ύψους 1.066.263,16 ευρώ, με φερόμενες ημερομηνίες έκδοσης την 5-12-2008, 6-12-2008, 7-12-2008, 20-12-2008, 5-1-2009, 6-1-2009, 7-1-2009, 8-1-2009, 5-2-2009, 6-2-2009, 9-2-2009, 10-2-2009 και 11-2-2009, αξίας 66.192,709 ευρώ οι δύο πρώτες, 180.136,60 ευρώ η τρίτη, 74.534,87 ευρώ, η κάθε μία από τις 4-7, 77.881,80 ευρώ η κάθε μία από τις λοιπές, οι οποίες εμφανίσθηκαν εμπρόθεσμα, ήτοι εντός της οκταήμερης προθεσμίας εμφάνισής τους προς πληρωμή και συγκεκριμένα οι δύο πρώτες την 11-12-2008 και οι λοιπές την 22-12-2008, πλην όμως δεν πληρώθηκαν ελλείψει διαθεσίμων κεφαλαίων, τόσο κατά το χρόνο έκδοσής τους (πραγματικής και φερομένης), όσο και κατά το χρόνο πληρωμής τους, με πρόθεση ματαίωσε ολικά την εκ της ως άνω αιτίας ικανοποίησή της, προβαίνοντας στην κατάρτιση της εν συνεχεία αναφερομένης δικαιοπραξίας, δια της οποίας, άνευ αξιόχρεου ανταλλάγματος μεταβίβασε προς το δεύτερο συγκατηγορούμενό του το μοναδικό περιουσιακό του στοιχείο. Ειδικότερα δε προέβη δυνάμει του υπ' αριθμ. .../10-12-2008 συμβολαίου της Συμβολαιογράφου Πατρών Κ. Π. σε γονική παροχή προς τον υιό του και νυν συγκατηγορούμενό του Α. Κ. της ψιλής κυριότητας οικοπέδου με τα μέσα σε αυτό κτίσματα (ήτοι: τμήμα υπογείου δεξαμενής εμβαδού τετραγωνικών μέτρων 83,60, τμήμα πρατηρίου βενζίνης εμβαδού τετραγωνικών μέτρων 196,23, τμήμα πρατηρίου βενζίνης εμβαδού τετραγωνικών μέτρων 87,42) κειμένου στη θέση "..." του Δήμου Πατρέων και στη διασταύρωση των οδών ... στο Ο.Τ. ..., έκτασης χιλίων εννιακοσίων εξήντα έξι και 0,65 (1.966,65) τετραγωνικών μέτρων (αντικειμενικής αξίας 559.674 ευρώ), που είχε περιέλθει σ' αυτόν με γονική παροχή από τον πατέρα του Α. Κ. δυνάμει του υπ' αριθμ. .../19-12-1989 συμβολαίου του Συμβολαιογράφου Πατρών Κ. Σ.".</p>
      </decision>
    </judgmentBody>
    <conclusions>
      <p>Κρίθηκε και αποφασίσθηκε στην Αθήνα στις <date refersTo="courtConferenceDate" date="2017-11-17">17 Νοεμβρίου 2017</date>.</p>
      <p>Δημοσιεύθηκε στην Αθήνα σε δημόσια</p>
      <p> συνεδρίαση στο ακροατήριό του την 1η Δεκεμβρίου 2017.</p>
      <p>Η ΑΝΤΙΠΡΟΕΔΡΟΣ      Ο ΓΡΑΜΜΑΤΕΑΣ</p>
    </conclusions>
  </judgment>
</akomaNtoso>
