Ποινική Υπόθεση Αρείου Πάγου  Αρ. 2037/2019, 13/3/2019

Αριθμός 2037/2019
ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ
Ζ' ΠΟΙΝΙΚΟ ΤΜΗΜΑ
Συγκροτήθηκε από τους Δικαστές: Αγγελική Αλειφεροπούλου, Αντιπρόεδρο του Αρείου Πάγου, Δημήτριο Γεώργα, Δημήτριο Τζιούβα-Εισηγητή, Ιωάννη Μαγγίνα και Ερωτόκριτο Ερωτοκρίτου, Αρεοπαγίτες.
Συνήλθε σε δημόσια συνεδρίαση στο Κατάστημά του στις 10 Οκτωβρίου 2018, με την παρουσία της Αντεισαγγελέως του Αρείου Πάγου 'Ολγας Σμυρλή (γιατί κωλύεται η Εισαγγελέας) και της Γραμματέως Αικατερίνης Αναγνωστοπούλου, για να δικάσει την αίτηση των αναιρεσειόντων - κατηγορουμένων: 1. Σ.-Ο. Τ. του Δ., κατοίκου ... και 2. Β.-Η. Τ. του Δ. κατοίκου ..., οι οποίοι εκπροσωπήθηκαν από τον πληρεξούσιο δικηγόρο τους Ιωάννη Αλετρά, για αναίρεση της υπ'αριθ. 539/2018 απόφασης του Πενταμελούς Εφετείου Αθηνών.
Το Πενταμελές Εφετείο Αθηνών, με την ως άνω απόφασή του διέταξε όσα λεπτομερώς αναφέρονται σ' αυτή, και oι αναιρεσείοντες - κατηγορούμενοι ζητούν την αναίρεση αυτής, για τους λόγους που περιλαμβάνονται στις: α) από 14 Μαΐου 2018 αίτηση αναίρεσης του Σ. - Ο. Τ., η οποία ασκήθηκε με δήλωση που επιδόθηκε στην Εισαγγελέα του Αρείου Πάγου στις 14 Μαΐου 2018, έλαβε αριθμό πρωτοκόλλου 5102/14-5-2018 και β) από 14 Μαΐου 2018 αίτηση αναίρεσης της Β. - Η. Τ., η οποία ασκήθηκε με δήλωση που επιδόθηκε στην Εισαγγελέα του Αρείου Πάγου στις 14 Μαΐου 2018, έλαβε αριθμό πρωτοκόλλου 5101/14-5-2018 και καταχωρίστηκε στο οικείο πινάκιο με τον αριθμό 709/2018.
Αφού άκουσε Τον πληρεξούσιο δικηγόρο των αναιρεσειόντων, που ζήτησε όσα αναφέρονται στα σχετικά πρακτικά και την Αντεισαγγελέα, που πρότεινε να απορριφθούν οι προκείμενες αιτήσεις αναίρεσης.
ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ
Φέρονται προς συζήτηση η από 14-5-2018 και με αριθ. πρωτ. 5102/2018 αίτηση αναιρέσεως του κατηγορουμένου Σ. - Ο. Τ. του Δ., η οποία επιδόθηκε στην Εισαγγελέα του Αρείου Πάγου στις 14-5-2018 και η από 14-5-2018 και με αριθ. πρωτ. 5101/2018 αίτηση αναιρέσεως της κατηγορουμένης Β. - Η. Τ. του Δ., η οποία επιδόθηκε στην Εισαγγελέα του Αρείου Πάγου στις 14-5-2018, για αναίρεση της υπ' αριθ. 539/2018 αποφάσεως του Πενταμελούς Εφετείου Αθηνών, με την οποία καταδικάστηκαν οι αναιρεσείοντες για σύσταση συμμορίας και για από κοινού κατ' εξακολούθηση διακίνηση ναρκωτικών κατ' επάγγελμα, με προσδοκώμενο όφελος που υπερβαίνει το ποσό των 75.000 ευρώ, ως τοξικομανείς, σε συνολική ποινή καθείρξεως 12 ετών και 6 μηνών και σε χρηματική ποινή 50.000 ευρώ ο καθένας, οι οποίες αναιρέσεις πρέπει να συνεκδικασθούν ως συναφείς.
Η καταδικαστική απόφαση έχει την απαιτούμενη από τις διατάξεις των άρθρων 93 παρ. 3 του Συντάγματος και 139 του Κ.Ποιν.Δ. ειδική και εμπεριστατωμένη αιτιολογία, η έλλειψη της οποίας ιδρύει τον εκ του άρθρου 510 παρ. 1 στοιχ. Δ' του Κ.Ποιν.Δ. λόγο αναιρέσεως, όταν αναφέρονται σ' αυτήν, με σαφήνεια, πληρότητα και χωρίς αντιφάσεις, τα πραγματικά περιστατικά που προέκυψαν από την αποδεικτική διαδικασία, στα οποία στηρίχθηκε η κρίση του Δικαστηρίου για τη συνδρομή των αντικειμενικών και υποκειμενικών στοιχείων του εγκλήματος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην ουσιαστική ποινική διάταξη που εφαρμόστηκε. Για την ύπαρξη τέτοιας αιτιολογίας είναι επιτρεπτή η αλληλοσυμπλήρωση του σκεπτικού με το διατακτικό, που αποτελούν ενιαίο σύνολο, με αποτέλεσμα η απόφαση να μην στερείται αιτιολογίας, εφόσον στο διατακτικό περιέχονται πραγματικά περιστατικά αναλυτικά και με πληρότητα, στο βαθμό που απαιτείται για να συγκροτείται η αντικειμενική και υποκειμενική υπόσταση της πράξεως, για την οποία καταδικάστηκε ο κατηγορούμενος, ώστε να καθίσταται περιττή η λεκτική διαφοροποίηση του σκεπτικού, εκτός εάν στο σκεπτικό γίνεται ολική αναφορά δια παραπομπής στο διατακτικό, οπότε η αιτιολογία μεταπίπτει σε τυπική. Η απλή επανάληψη στην αιτιολογία της αποφάσεως (σκεπτικό) του διατακτικού, από μόνη της, εφόσον το διατακτικό είναι λεπτομερές και εκτίθενται στο περιεχόμενό του με σαφήνεια και πληρότητα τα πραγματικά περιστατικά που συνιστούν την αντικειμενική και υποκειμενική υπόσταση του εγκλήματος, για το οποίο εκδόθηκε η καταδικαστική απόφαση, δεν συνιστά ελλιπή αιτιολογία. Μόνον όταν στο διατακτικό δεν διαλαμβάνονται τέτοια περιστατικά, η αιτιολογία, στην οποία επαναλαμβάνεται το διατακτικό, είναι ελλιπής. Εξάλλου, σε σχέση με τα αποδεικτικά μέσα που θεμελιώνουν τα πραγματικά περιστατικά που αποδείχθηκαν, πρέπει να προκύπτει με βεβαιότητα ότι έχουν ληφθεί υπόψη στο σύνολό τους και όχι ορισμένα μόνον από αυτά. Για τη βεβαιότητα δε αυτή αρκεί να μνημονεύονται όλα, έστω κατά το είδος τους, χωρίς ανάγκη ειδικότερης αναφοράς τους και μνείας του τί προέκυψε από καθένα. Δηλαδή, απαιτείται μόνο να προκύπτει ότι το Δικαστήριο έλαβε υπόψη και συνεκτίμησε για το σχηματισμό της δικανικής του πεποίθησης όλα τα αποδεικτικά στοιχεία και όχι μόνο μερικά απ' αυτά κατ' επιλογή, όπως αυτό επιβάλλεται από τις συνδυασμένες διατάξεις των άρθρων 177 παρ. 1 και 178 του Κ.Ποιν.Δ. (Ολ. Α.Π. 1/2005). Στην προκειμένη περίπτωση, το Πενταμελές Εφετείο Αθηνών, με την προσβαλλόμενη υπ' αριθ. 539/2018 απόφασή του, κήρυξε τους αναιρεσείοντες, οι οποίοι στην κατ' έφεση δίκη ήταν ο 3ος και η 4η κατηγορούμενοι, ένοχους συστάσεως συμμορίας και, ως τοξικομανείς, από κοινού μετά των συγκατηγορουμένων τους B. A., Δ. Π., R. A. και I. Q. ή Q., κατ' εξακολούθηση διακινήσεως ναρκωτικών ουσιών κατ' επάγγελμα, με προσδοκώμενο όφελος που υπερβαίνει το ποσό των 75.000 ευρώ, τους αναγνώρισε τις ελαφρυντικές περιστάσεις της μετέπειτα καλής συμπεριφοράς (άρθρ. 84 παρ. 2 περ. ε' Π.Κ.) και της τοξικομανίας (άρθρ. 84 Π.Κ.) και τους καταδίκασε σε συνολική ποινή καθείρξεως 12 ετών και 6 μηνών και σε χρηματική ποινή 50.000 ευρώ τον καθένα. Όπως προκύπτει από την προσβαλλόμενη απόφαση, το Δικαστήριο της ουσίας, στο σκεπτικό της, μετά από εκτίμηση και αξιολόγηση όλων των μνημονευομένων κατά το είδος τους αποδεικτικών μέσων, δέχθηκε ανελέγκτως, επί λέξει, τα εξής: "Επειδή από την αποδεικτική διαδικασία που έγινε στο ακροατήριο του Δικαστηρίου τούτου και ειδικότερα από τις ένορκες καταθέσεις των μαρτύρων κατηγορίας και υπεράσπισης, από τα πρακτικά της πρωτοβάθμιας δίκης που αναγνώσθηκαν, καθώς και τα έγγραφα που αναγνώσθηκαν και αναφέρονται στα πρακτικά, σε συνδυασμό με τις απολογίες των παρόντων κατηγορουμένων και γενικά από όλη τη συζήτηση της υποθέσεως αποδείχθηκαν τα ακόλουθα: Οι εκ των κατηγορουμένων 1ος, 2η, 3ος και 4η:
1) Στην περιοχή της .... και στην ευρύτερη περιοχή της Ελληνικής Επικράτειας σε άγνωστο από την έως τώρα ανάκριση ειδικότερα χρόνο, σε κάθε δε περίπτωση από τα τέλη Αυγούστου του έτους 2014 μέχρι την 14-10-2014 και σε ημερομηνία, που βρίσκεται εντός του χρονικού αυτού διαστήματος, ο καθένας εξ αυτών ενώθηκε ενναλάξ είτε μόνον με τον καθένα από τους συγκατηγορούμενους του (5° και 6°) (επ) R. .(ον) A. του A., (επ) I. (ον) Q. του P.. είτε μόνον με άλλον άγνωστο δράστη, επιδιώκοντας τη διάπραξη περισσοτέρων κακουργημάτων και συγκεκριμένα αυτών που προβλέπονται στις διατάξεις της νομοθεσίας περί ναρκωτικών και που πράγματι διαπράχθηκαν, σύμφωνα με τα ειδικότερα διαλαμβανόμενα κατωτέρω στην υπό στοιχεία 2 πράξη, όπως αυτή αναλύεται. Συγκεκριμένα, ο καθένας εκ των ανωτέρω κατηγορουμένων ενώθηκε είτε μόνο με τον καθένα από τους παραπάνω συγκατηγορουμένους του είτε μόνον με άλλον άγνωστο δράστη και κυρίως προβαίναν στην εισαγωγή από την ... μεγάλων ποσοτήτων ηρωίνης και εν συνεχεία στην περαιτέρω διακίνηση τους στην Ελληνική Επικράτεια, με σκοπό την αποκόμιση παράνομου κέρδους. ΟΛΟΙ ΟΙ ΚΑΤΗΓΟΡΟΥΜΕΝΟΙ (1ος, 2η, 3ος, 4η, 5ος, 6ος), οι δε τέσσερις πρώτοι (1ος, 2η, 3ος, 4η) όντες τοξικομανείς: 2) Εκ προθέσεως ενεργώντας από κοινού και με κοινό δόλο , ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και με ενιαίο δόλο, τέλεσαν κατ' εξακολούθηση το έγκλημα της διακεκριμένης περίπτωσης της παράνομης διακίνησης ναρκωτικών ουσιών κατ' επάγγελμα ενεργώντας και το προσδοκώμενο όφελος τους υπερβαίνει το ποσό των 75.000 ευρώ. Ειδικότερα τέλεσαν το ως άνω έγκλημα με τις εξής πράξεις:
Α) Στην ευρύτερη περιοχή της Ελληνικής Επικράτειας και στην ..., σε άγνωστο χρόνο, οπωσδήποτε όμως κατά το χρονικό διάστημα από τα τέλη Αυγούστου 2014 μέχρι την 14-10-2014, ενεργώντας από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, αγόρασαν από άτομα άγνωστων στοιχείων, ποσότητες ηρωίνης, κάνναβης και mdma, αντί αγνώστου πλην συμφωνηθέντος χρηματικού ποσού ή άλλου είδους ανταλλάγματος, με σκοπό περαιτέρω διακίνηση τους στην Ελληνική Επικράτεια. Μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε η κατασχεθείσα ποσότητα ηρωίνης βάρους 7.455,1 γραμμαρίων, η κατασχεθείσα ποσότητα κάνναβης συνολικού μικτού βάρους 2,5 γραμμαρίων και η κατασχεθείσα ποσότητα mdma συνολικού μικτού βάρους 2,4 γραμμαρίων, τις οποίες αγόρασαν σε μη επακριβώς διακριβωθέντα χρόνο, οπωσδήποτε όμως κατά το τελευταίο δεκαήμερο πριν τη σύλληψή τους, αντί αγνώστου χρηματικού ποσού ή άλλου είδους ανταλλάγματος. Επίσης, μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε τουλάχιστον 1.800 γραμμάρια ηρωίνης, τα οποία πώλησαν σε τρίτα πρόσωπα σύμφωνα με τα ειδικότερα αναφερόμενα στην υπό στοιχεία Ε' πράξη.
Β) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι την 14-10-2014, ενεργώντας από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, εισήγαγαν στην Ελλάδα, από την ..., διάφορες ποσότητες ναρκωτικών ουσιών, με σκοπό την περαιτέρω διακίνησή τους. Μέρος των προαναφερόμενων ποσοτήτων αποτελούν οπωσδήποτε ποσότητες ηρωίνης συνολικού μικτού βάρους 7.455,1 γραμμαρίων περίπου τις οποίες εισήγαγαν σε μη επακριβώς διακριβωθέντα χρόνο, οπωσδήποτε όμως κατά τους τελευταίους δύο μήνες πριν τη σύλληψή τους οδικώς είτε αεροπορικώς Επίσης, μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε τουλάχιστον 1.800 γραμμάρια ηρωίνης, τα οποία εισήγαγαν στην Ελλάδα από την ..., σε μη επακριβώς διακριβωθέντα χρόνο, οπωσδήποτε όμως κατά τους τελευταίους δύο μήνες πριν τη σύλληψή τους οδικώς με διάφορα οχήματα είτε αεροπορικώς και τα οποία πώλησαν σε τρίτα πρόσωπα σύμφωνα με τα ειδικότερα αναφερόμενα στην υπό στοιχεία Ε του παρόντος πράξη.
Γ) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι την 14-10-2014 από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, μετέφεραν στην Ελλάδα διάφορες άγνωστες ακόμη στην ανάκριση ποσότητες ναρκωτικών ουσιών, με σκοπό την περαιτέρω διακίνησή τους. Ειδικότερα, αφού αγόραζαν ποσότητες ηρωίνης από την ..., τις τοποθετούσαν σε ειδικές κατασκευασμένες κρύπτες στον αερόσακο των αυτοκινήτων ώστε να μην γίνονται αντιληπτές από τις διωκτικές αρχές και στη συνέχεια τις μετέφεραν, οδικώς, από την ..... έως την .... και την οικία που βρίσκεται επί της..., όπου τις αποθήκευαν και στη συνέχεια τις πωλούσαν σε τρίτα πρόσωπα. Μέρος των προαναφερόμενων ποσοτήτων αποτελούν άγνωστες ποσότητες ηρωίνης τις οποίες μετέφερε οδικώς ο (επ) I. (ον) Q. του P. ενεργώντας για λογαριασμό καθενός εκ των υπόλοιπων συγκατηγορουμένων του από την ..... στην .... με το υπ' αριθ. ...30 Ι.Χ.Ε. αυτοκίνητο μάρκας CITROEN C2, ιδιοκτησίας της Β. Δ., που οδηγούσε, τις οποίες τοποθετούσε συγκεκριμένα εντός ειδικής κρύπτης στον αερόσακο του συνοδηγού. Μέρος των προαναφερόμενων ποσοτήτων αποτελεί οπωσδήποτε και η κατασχεθείσα ποσότητα ηρωίνης σε δεκατρείς (13) συσκευασίες περιτυλιγμένες με μονωτική ταινία συνολικού μικτού βάρους 7.405 γραμμαρίων, τις οποίες μετέφερε ο (επ) M. (ον) A. με το υπ' αριθ. ...06 Ι.Χ.Ε. αυτοκίνητο VW, ιδιοκτησίας του, που οδηγούσε ο ίδιος και τις οποίες παρέδωσε στον πρώτο κατηγορούμενο Β. ή Μ. (ον) A. , έξω από την οικία του, μέσα σε ένα χάρτινο κουτί και σε μια πράσινη σακούλα την 14-10-2014 και περί ώρα 13:30' προκειμένου να τις αποθηκεύσει στην οικία του.
Δ) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι τη σύλληψη τους την 14-10-2014, από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, κατείχαν με την έννοια της φυσικής εξουσίασης και της δυνατότητας να διαπιστώνουν ανά πάσα στιγμή την ύπαρξη και να διαθέτουν κατά τη βούλησή τους, με σκοπό την περαιτέρω εμπορία αυτής σε τρίτους απαγορευμένες από το νόμο ναρκωτικές ουσίες και συγκεκριμένα: α.α) Την 17:50 ώρα της 14/10/2014, κατελήφθη ο πρώτος (Β. A.) σε διαμέρισμα του 6ου ορόφου, στη ..., όπου διαμένει, να κατέχει και για λογαριασμό των συγκατηγορουμένων του, με σκοπό την περαιτέρω διακίνηση, δεκατρείς (13) συσκευασίες περιτυλιγμένες με μονωτική ταινία οι οποίες περιείχαν ηρωίνη συνολικού μικτού βάρους 7.405 γραμμαρίων ήτοι (4 X 560 γρ., 2 X 565 γρ., 1 X 570 γρ., 1 X 585 γρ., 2 X 575 γρ., 1 X 550 γρ , 1 X 580 γρ και 1 X 600 γρ). [καθώς και μία (1) νάιλον σακούλα η οποία περιείχε συμπιεσμένη σκόνη σε μορφή λίθου χρώματος καφέ άγνωστης χημικής συνθέσεως μικτού βάρους 5.620 γραμμαρίων, προφανώς για τη νόθευση της ηρωίνης], β.β) Την 18:30 ώρα της 14/10/2014, η Π. Δ. κατελήφθη σε διαμέρισμα του 3ου ορόφου, στην οδό ..., όπου διαμένει, να κατέχει και για λογαριασμό των συγκατηγορουμένων της, με σκοπό τη διακίνηση: 1) τρεις (3) αυτοσχέδιες νάιλον συσκευασίες με ηρωίνη, συνολικού μικτού βάρους (5,1) γραμμαρίων, 2) έξι αυτοσχέδιες νάιλον συσκευασίες που περιείχαν mdma συνολικού μικτού βάρους 2,4 γραμ. και 3) ποσότητα ακατέργαστης κάνναβης μικτού βάρους 1,3 γραμμαρίων.
Ε) Στην .... και στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι τη σύλληψη τους την 14-10-2014, από κοινού, αλλά και με άλλους άγνωστους δράστες, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, πώλησαν σε διάφορα άτομα, αδιευκρίνιστες ποσότητες κάνναβης και ηρωίνης αντί αγνώστου χρηματικού ποσού ή άλλου είδους ανταλλάγματος και οπωσδήποτε αντί του χρηματικού ποσού των 20 ευρώ το ένα γραμμάριο ηρωίνης εισπράττοντας άγνωστα χρηματικά ποσά ή άλλου είδους ανταλλάγματα, τουλάχιστον όμως το χρηματικό ποσό των 25 τουρκικών λιρών που βρέθηκε στην κατοχή του πρώτου (Β. A.) και κατασχέθηκε, το χρηματικό ποσό των 1.000 ευρώ που βρέθηκε στην κατοχή της Δ. Π. η οποία ενεργούσε και για λογαριασμό τους. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης ενός (1) κιλού, την οποία την 23-09-2014 και από 15:40 ώρα έως 15:48 ώρα περίπου, σε άγνωστο σημείο στην ....., ο R. A., πώλησε, ενεργώντας και για λογαριασμό και των λοιπών κατηγορουμένων, σε δύο (2) άγνωστα άτομα, εισπράττοντας άγνωστο χρηματικό ποσό. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης 500 γραμμαρίων, την οποία την 29-09-2014 και από 19:19' ώρα έως 19:24' ώρα περίπου, σε άγνωστο σημείο στη ...., ο R. A. πώλησε για λογαριασμό τους σε άγνωστο άτομο εισπράττοντας άγνωστο χρηματικό ποσό. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης 300 γραμμαρίων την οποία την 3/10/2014 και κατά το χρονικό διάστημα από 17:59 ώρα έως 18:24 ώρα περίπου, σε άγνωστο σημείο στην ...., ο R. A. πώλησε ενεργώντας και για λογαριασμό τους σε άγνωστη γυναίκα με μικρό όνομα "Θ.", εισπράττοντας άγνωστο χρηματικό ποσό Κατά το αναφερόμενο στην αρχή του παρόντος χρονικό διάστημα, τουλάχιστον όμως από τα μέσα Αυγούστου 2014 μέχρι την 14-10-2014. η Π. Δ., η οποία ενεργούσε και για λογαριασμό τους, πώλησε σε άγνωστα άτομα μεταξύ αυτών και στους Γ. Σ., κάτοχο της υπ' αριθ. 69...36 συνδέσεως κινητής τηλεφωνίας, Μ. Ο. χρήστη της υπ' αριθ. 69...79 συνδέσεως κινητής τηλεφωνίας καθώς και στον κάτοχο της υπ' αριθ. 69...38 σύνδεσης κινητής τηλεφωνίας, η οποία ανήκει σε άτομο με δηλωθέντα στοιχεία Τ. Σ. του Π., άγνωστες ποσότητες ηρωίνης εισπράττοντας άγνωστα χρηματικά ποσά ή άλλου είδους ανταλλάγματα.
ΣΤ) Στην ... κατά το χρονικό διάστημα από τα τέλη Αυγούστου 2014 μέχρι τη σύλληψη τους την 14-10-2014 ενεργώντας από κοινού ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, αποθήκευσαν και δη τοποθέτησαν, σε χώρο ασφαλή και δυσπρόσιτο σε τρίτους, απαγορευμένες από το νόμο ναρκωτικές ουσίες, στον οποίο (χώρο) έχουν αποκλειστική πρόσβαση όλοι οι κατηγορούμενοι. Συγκεκριμένα στον παραπάνω χρόνο και στην οικία που βρίσκεται στην ...., επί της ..., την 14-10-2014 περί ώρα 17:50, ενεργώντας και για λογαριασμό των συγκατηγορουμένων του, ο πρώτος κατηγορούμενος (Β. A.), τοποθέτησε και απέκρυψε ποσότητες ηρωίνης, μέρος των οποίων αποτελούν οπωσδήποτε οι κατασχεθείσες ποσότητες ηρωίνης συνολικού μικτού βάρους 7.405 γρ., 1 X 550 γρ., 1 X 580 γρ και 1 X 600 γρ), τις οποίες μετέφερε ο (επ) M. (ον) A. με το υπ' αριθ. ...06 I X.Ε. αυτοκίνητο VW, ιδιοκτησίας του, που οδηγούσε ο ίδιος και τις οποίες παρέδωσε σε αυτόν, μέσα σε ένα χάρτινο κουτί και σε μια πράσινη σακούλα την 14-10-2014 και περί ώρα 13:30', έξω από την οικία του, προκειμένου να τις αποθηκεύσει στο ανωτέρω διαμέρισμα. Η ως άνω οικία χρησιμοποιούνταν αποκλειστικά ως χώρος αποθήκευσης ναρκωτικών ουσιών (καβάντζα) και ως χώρος νόθευσης και επανατυποποίησης ναρκωτικών ουσιών, ήταν δε εξοπλισμένη με όλα τα απαραίτητα εξαρτήματα, ώστε να καθίσταται περισσότερο επικερδής η περαιτέρω διακίνηση ναρκωτικών ουσιών [κατοχή μεγάλης ποσότητας νοθευτικής ουσίας (12.153 γραμμάρια), ζυγαριάς ακρίβειας, κόσκινου, ηλεκτρικού αναδευτήρα, νάιλον συσκευασιών κ.λπ.]. Την παραπάνω πράξη της διακίνησης ναρκωτικών ουσιών τελούν κατ' επάγγελμα, δεδομένου ότι από την επανειλημμένη τέλεση αυτής και από την υποδομή που έχουν διαμορφώσει με πρόθεση επανειλημμένης τέλεσης της πράξης, προκύπτει σκοπός τους για πορισμό εισοδήματος, ενώ το προσδοκώμενο όφελος τους από την πράξη αυτή υπερβαίνει τις 75.000 ευρώ. Ειδικότερα, τα ως άνω προκύπτουν από την ποσότητα ηρωίνης που κατείχαν από κοινού με τους συγκατηγορουμένους τους, από τη διατήρηση οικίας, την οποία χρησιμοποιούσαν αποκλειστικά ως χώρο απόκρυψης ναρκωτικών ουσιών (καβάντζα) και στην οποία κατείχαν ουσία που χρησιμοποιείται για νόθευση ηρωίνης χρώματος καφέ άγνωστης χημικής συνθέσεως συνολικού μικτού βάρους 12.153 γραμμάρια και δη 5.620 γραμμαρίων που κατασχέθηκε στην ..., επί της ..., την 14-10-2014 περί ώρα 17:50' στην οικία που είχε μισθώσει ο πρώτος κατηγορούμενος (Β. A.) και χρησιμοποιούσαν ως 'καβάτζα', ενεργώντας και για λογαριασμό των συγκατηγορουμένων του, καθώς και τέσσερις (4) νάιλον σακούλες συνολικού μικτού βάρους 6.530 γραμ. (ήτοι 1 X 2470 γραμ., 1 X 2.026 γραμ., 1 X 1.370 γραμ. και 1 X 664 γραμ.), που κατείχε και διακινούσε και για λογαριασμό και των λοιπών κατηγορουμένων ο R. A. εντός του υπ' αριθ. ...30 I.X.Ε. αυτοκινήτου, μάρκας CITROEN C2, ιδιοκτησίας της Β. Δ., που οδηγούσε ο ίδιος και συγκεκριμένα εντός της ειδικής κρύπτης στον αερόσακο του συνοδηγού, και κατελήφθη την 19:00' ώρα της 14-10-2014 στην οδό ... στη ..... Επίσης οι κατηγορούμενοι ήσαν εξοπλισμένοι και με μία ζυγαριά ακρίβειας, κόσκινο, ηλεκτρικό αναδευτήρα καθώς και νάιλον συσκευασίες, η δε κατ' επάγγελμα διακίνηση ναρκωτικών ουσιών εκ μέρους των κατηγορουμένων προκύπτει επίσης και από τον οργανωμένο και μεθοδικό τρόπο δράσης τους, διότι εισήγαγαν από την ... στην Ελλάδα ποσότητες ηρωίνης, τις οποίες τοποθετούσαν στον αερόσακο αυτοκινήτων σε ειδικά κατασκευασμένες κρύπτες, ώστε να μην γίνονται αντιληπτές από τις διωκτικές αρχές, αποκομίζοντας χρηματικά οφέλη τουλάχιστον 2.00.000 ευρώ, προκύπτει δε επαγγελματισμός και σκοπός τους για πορισμό εισοδήματος, το προσδοκώμενο δε όφελος τους υπερβαίνει το ποσό των 75 000 ευρώ. Επομένως οι κατηγορούμενοι πρέπει να κηρυχθούν ένοχοι κατά το διατακτικό, γενομένων μεν δεκτών ως βάσιμων των ισχυρισμών των 1ου,2ης, 3ου και 4ης κατηγορουμένων ότι ήταν τοξικομανείς και των ελαφρυντικών του άρθρου 84 παρ. ε ΠΚ (καλής συμπεριφοράς μετά την πράξη για μεγάλο διάστημα) όλων των κατηγορουμένων και της τοξιοκομανίας(άρθρο 84 παρ. 2) για τους 1°, 2η, 3° και 4η κατηγορουμένους, απορριπτομένων δε ως αβασίμων των λοιπών ισχυρισμών τους". Ακολούθως, με το διατακτικό της προσβαλλόμενης αποφάσεως κήρυξε ενόχους τους αναιρεσείοντες, ως τοξικομανείς και αναγνωρίζοντάς τους τις ελαφρυντικές περιστάσεις που προαναφέρθηκαν, επί λέξει, του ότι: 1) "Στην περιοχή της .... και στην ευρύτερη περιοχή της Ελληνικής Επικράτειας σε άγνωστο από την έως τώρα ανάκριση ειδικότερα χρόνο, σε κάθε δε περίπτωση από τα τέλη Αυγούστου του έτους 2014 μέχρι την 14-10- 2014 και σε ημερομηνία, που βρίσκεται εντός του χρονικού αυτού διαστήματος ο καθένας εξ αυτών ενώθηκε με άλλον για να διαπράξει κακούργημα , που προβλέπεται στη νομοθεσία περί ναρκωτικών. Συγκεκριμένα, στον ανωτέρω τόπο και χρόνο ο καθένας εξ αυτών ενώθηκε ενναλάξ είτε μόνον με τον καθένα από τους συγκατηγορούμενούς του (5° και 6°) (επ) R. (ον) A. του A., (επ) I. (ον) Q. του P., είτε μόνον με άλλον άγνωστο δράστη, επιδιώκοντας τη διάπραξη περισσοτέρων κακουργημάτων και συγκεκριμένα αυτών που προβλέπονται στις διατάξεις της νομοθεσίας περί ναρκωτικών και που πράγματι διαπράχθηκαν, σύμφωνα με τα ειδικότερα διαλαμβανόμενα κατωτέρω στην υπό στοιχείο 2 πράξη, όπως αυτή αναλύεται. Συγκεκριμένα, ο καθένας εκ των ανωτέρω κατηγορουμένων ενώθηκε είτε μόνο με τον καθένα από τούς παραπάνω συγκατηγορουμένους του είτε μόνον με άλλον άγνωστο δράστη και κυρίως προβαίναν στην εισαγωγή από την .... μεγάλων ποσοτήτων ηρωίνης και εν συνεχεία στην περαιτέρω διακίνηση τους στην Ελληνική Επικράτεια, με σκοπό την αποκόμιση παράνομου κέρδους". Και 2) Όντας τοξικομανείς, μαζί με τους υπόλοιπους συγκατηγορουμένους τους: "Στους αναφερόμενους κατωτέρω τόπους και χρόνους εκ προθέσεως ενεργώντας από κοινού και με κοινό δόλο, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και με ενιαίο δόλο, με περισσότερες πράξεις που αποτελούν εξακολούθηση του ίδιου εγκλήματος, τέλεσαν το έγκλημα της διακεκριμένης περίπτωσης της παράνομης διακίνησης ναρκωτικών ουσιών, κατ' επάγγελμα ενεργώντας και το προσδοκώμενο όφελος τους υπερβαίνει το ποσό των 75.000 ευρώ. Ειδικότερα τέλεσαν το ως άνω έγκλημα με τις εξής πράξεις: Α) Στην ευρύτερη περιοχή της Ελληνικής Επικράτειας και στην ..., σε άγνωστο χρόνο, οπωσδήποτε όμως κατά το χρονικό διάστημα από τα τέλη Αυγούστου 2014 μέχρι την 14-10-2014 και σε ημερομηνίες που βρίσκονται εντός του χρονικού αυτού διαστήματος, με περισσότερες από μία πράξεις που συνιστούν εξακολούθηση του ιδίου εγκλήματος, ενεργώντας από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, αγόρασαν από άτομα αγνώστων στοιχείων, ποσότητες ηρωίνης, κάνναβης και mdma, αντί αγνώστου πλην συμφωνηθέντος χρηματικού ποσού ή άλλου είδους ανταλλάγματος με σκοπό περαιτέρω διακίνηση τους στην Ελληνική Επικράτεια. Μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε η κατασχεθείσα ποσότητα ηρωίνης βάρους 7.455,1 γραμμαρίων, η κατασχεθείσα ποσότητα κάνναβης συνολικού μικτού βάρους 2,5 γραμμαρίων και η κατασχεθείσα ποσότητα mdma συνολικού μικτού βάρους 2,4 γραμμαρίων, τις οποίες αγόρασαν σε μη επακριβώς διακριβωθέντα χρόνο, οπωσδήποτε όμως κατά το τελευταίο δεκαήμερο πριν τη σύλληψή τους, αντί αγνώστου χρηματικού ποσού ή άλλου είδους ανταλλάγματος. Επίσης, μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε τουλάχιστον 1.800 γραμμάρια ηρωίνης, τα οποία πώλησαν σε τρίτα πρόσωπα σύμφωνα με τα ειδικότερα αναφερόμενα στην υπό στοιχεία Ε' πράξη. Β) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι την 14-10-2014 και σε ημερομηνίες που βρίσκονται εντός του χρονικού αυτού διαστήματος, με περισσότερες από μία πράξεις που συνιστούν εξακολούθηση του ιδίου εγκλήματος, ενεργώντας από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, εισήγαγαν στην Ελλάδα, από την ..., διάφορες ποσότητες ναρκωτικών ουσιών, με σκοπό την περαιτέρω διακίνησή τους. Μέρος των προαναφερόμενων ποσοτήτων αποτελούν οπωσδήποτε ποσότητες ηρωίνης συνολικού μικτού βάρους 7.455,1 γραμμαρίων περίπου τις οποίες εισήγαγαν σε μη επακριβώς διακριβωθέντα χρόνο, οπωσδήποτε όμως κατά τους τελευταίους δύο μήνες πριν τη σύλληψή τους οδικώς είτε αεροπορικώς. Επίσης, μέρος των ως άνω ποσοτήτων που αγόρασαν κατά το αναφερόμενο στην αρχή του παρόντος χρονικό διάστημα αποτελούν οπωσδήποτε τουλάχιστον 1.800 γραμμάρια ηρωίνης, τα οποία εισήγαγαν στην Ελλάδα από την ..., σε μη επακριβώς διακριβωθέντα χρόνο, οπωσδήποτε όμως κατά τους τελευταίους δύο μήνες πριν τη σύλληψή τους οδικώς με διάφορα οχήματα είτε αεροπορικώς και τα οποία πώλησαν σε τρίτα πρόσωπα σύμφωνα με τα ειδικότερα αναφερόμενα στην υπό στοιχεία Ε του παρόντος πράξη. Γ) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι την 14-4-2014 και σε ημερομηνίες που βρίσκονται εντός του χρονικού αυτού διαστήματος, με περισσότερες από μία πράξεις που συνιστούν εξακολούθηση του ιδίου εγκλήματος, από κοινού, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο μετέφεραν στην Ελλάδα διάφορες άγνωστες ακόμη στην ανάκριση ποσότητες ναρκωτικών ουσιών, με σκοπό την περαιτέρω διακίνησή τους. Ειδικότερα, αφού αγόραζαν ποσότητες ηρωίνης από την ..., τις τοποθετούσαν σε ειδικές κατασκευασμένες κρύπτες στον αερόσακο των αυτοκινήτων ώστε να μην γίνονται αντιληπτές από τις διωκτικές αρχές και στη συνέχεια τις μετέφεραν, οδικώς, από την ... έως την ... και την οικία που βρίσκεται επί της..., όπου τις αποθήκευαν και στη συνέχεια τις πωλούσαν σε τρίτα πρόσωπα. Μέρος των προαναφερόμενων ποσοτήτων αποτελούν άγνωστες ποσότητες ηρωίνης τις οποίες μετέφερε οδικώς ο (επ) I. (ον) Q. του P. ενεργώντας για λογαριασμό καθενός εκ των υπόλοιπων συγκατηγορουμένων του από την ... στην ... με το υπ' αριθ. ...30 IX. Ε. αυτοκίνητο μάρκας CITROEN C2, ιδιοκτησίας της Β. Δ., που οδηγούσε, τις οποίες τοποθετούσε συγκεκριμένα εντός ειδικής κρύπτης στον αερόσακο του συνοδηγού. Μέρος των προαναφερόμενων ποσοτήτων αποτελεί οπωσδήποτε και η κατασχεθείσα ποσότητα ηρωίνης σε δεκατρείς (13) συσκευασίες περιτυλιγμένες με μονωτική ταινία συνολικού μικτού βάρους 7.405 γραμμαρίων, τις οποίες μετέφερε ο (επ) M. (ον) A. με το υπ' αριθ. ...06 I.X.Ε. αυτοκίνητο VW, ιδιοκτησίας του, που οδηγούσε ο ίδιος και τις οποίες παρέδωσε στον πρώτο κατηγορούμενο Β. ή Μ. (ον) A. , έξω από την οικία του, μέσα σε ένα χάρτινο κουτί και σε μια πράσινη σακούλα την 14-10-2014 και περί ώρα 13:30' προκειμένου να τις αποθηκεύσει στην οικία του. Δ) Στην ευρύτερη περιοχή της Ελληνικής Επικράτειας, κατά το χρονικό διάστημα από τα τέλη Αυγούστου 2014 μέχρι τη σύλληψή τους την 14-10-2014 και σε ημερομηνίες που βρίσκονται εντός του χρονικού αυτού διαστήματος, με περισσότερες από μία πράξεις που συνιστούν εξακολούθηση του ιδίου εγκλήματος, από κοινού ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, κατείχαν με την έννοια της φυσικής εξουσίασης και της δυνατότητας να διαπιστώνουν ανά πάσα στιγμή την ύπαρξη και να διαθέτουν κατά τη βούλησή τους, με σκοπό την περαιτέρω εμπορία αυτής σε τρίτους, απαγορευμένες από το νόμο ναρκωτικές ουσίες και συγκεκριμένα: α.α) Την 17:50 ώρα της 14/10/2014, κατελήφθη ο πρώτος (Β. A.) σε διαμέρισμα του 6ου ορόφου, στη ..., όπου διαμένει να κατέχει και για λογαριασμό των συγκατηγορουμένων του με σκοπό την περαιτέρω διακίνηση δεκατρείς (13) συσκευασίες περιτυλιγμένες με μονωτική ταινία οι οποίες περιείχαν ηρωίνη συνολικού μικτού βάρους 7.405 γραμμαρίων ήτοι (4 X 560 γρ., 2 X 565 γρ., 1 X 570 γρ., 1 X 585 γρ., 2 X 575 γρ., 1 X 550 γρ., 1 X 580 γρ και 1 X 600 γρ). [καθώς και μία (1) νάιλον σακούλα η οποία περιείχε συμπιεσμένη σκόνη σε μορφή λίθου χρώματος καφέ άγνωστης χημικής συνθέσεως μικτού βάρους 5.620 γραμμαρίων, προφανώς για τη νόθευση της ηρωίνης], β.β) Την 18:30 ώρα της 14/10/2014, η Π. Δ. κατελήφθη σε διαμέρισμα του 3ου ορόφου, στην οδό ..., όπου διαμένει, να κατέχει και για λογαριασμό των συγκατηγορουμένων της με σκοπό τη διακίνηση: 1) τρεις (3) αυτοσχέδιες νάιλον συσκευασίες με ηρωίνη, . συνολικού μικτού βάρους (5,1) γραμμαρίων. 2) έξι αυτοσχέδιες νάιλον συσκευασίες που περιείχαν mdma συνολικού μικτού βάρους 2.4 γραμ και 3) ποσότητα ακατέργαστης κάνναβης μικτού βάρους 1,3 γραμμαρίων. Ε) Στην ..., και στην ευρύτερη περιοχή της Ελληνικής Επικράτειας κατά το χρονικό διάστημα από τα τέλη Αυγούστου 2014 μέχρι τη σύλληψη τους την 14-10-2014 και σε ημερομηνίες που βρίσκονται εντός του χρονικού αυτού διαστήματος, με περισσότερες από μία πράξεις που συνιστούν εξακολούθηση του ιδίου εγκλήματος, από κοινού, αλλά και με άλλους άγνωστους δράστες, ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, πώλησαν σε διάφορα άτομα, αδιευκρίνιστες ποσότητες κάνναβης και ηρωίνης αντί αγνώστου χρηματικού ποσού ή άλλου είδους ανταλλάγματος και οπωσδήποτε αντί του χρηματικού ποσού των 20 ευρώ το ένα γραμμάριο ηρωίνης εισπράττοντας άγνωστα χρηματικά ποσά ή άλλου είδους ανταλλάγματα, τουλάχιστον όμως το χρηματικό ποσό των 25 τουρκικών λιρών που βρέθηκε στην κατοχή του πρώτου (B. A.) και κατασχέθηκε, το χρηματικό ποσό των 1.000 ευρώ που βρέθηκε στην κατοχή της Δ. Π., η οποία ενεργούσε και για λογαριασμό τους. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης ενός (1) κιλού, την οποία την 23-09-2014 και από ώρα 15:40 ώρα έως 15:48 ώρα περίπου, σε άγνωστο σημείο στην ..., ο R. A., πώλησε ενεργώντας και για λογαριασμό και των λοιπών κατηγορουμένων, σε δύο (2) άγνωστα άτομα, εισπράττοντας άγνωστο χρηματικό ποσό. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης 500 γραμμαρίων, την οποία την 29-09-2014 και από ώρα 19:19' ώρα έως 19:24' ώρα περίπου, σε άγνωστο σημείο στη ..., ο R. A. πώλησε για λογαριασμό τους σε άγνωστο άτομο εισπράττοντας άγνωστο χρηματικό ποσό. Μέρος των ως άνω ποσοτήτων που πώλησαν αποτελεί οπωσδήποτε ποσότητα ηρωίνης 300 γραμμαρίων την οποία την 3/10/2014 και κατά το χρονικό διάστημα από 17:59 ώρα έως 18:24 ώρα περίπου, σε άγνωστο σημείο στην ..., ο R. A. πώλησε ενεργώντας και για λογαριασμό τους σε άγνωστη γυναίκα με μικρό όνομα "Θ.", εισπράττοντας άγνωστο χρηματικό ποσό. Κατά το αναφερόμενο στην αρχή του παρόντος χρονικό διάστημα, τουλάχιστον όμως από τα μέσα Αυγούστου 2014 μέχρι την 14-10-2014, η Π. Δ., η οποία ενεργούσε και για λογαριασμό τους, πώλησε σε άγνωστα άτομα μεταξύ αυτών και στους Γ. Σ., κάτοχο της υπ' αριθ. 69...36 συνδέσεως κινητής τηλεφωνίας, Μ. Ο. χρήστη της υπ' αριθ. 69...79 συνδέσεως κινητής τηλεφωνίας καθώς και στον κάτοχο της υπ' αριθ. 69...38 σύνδεσης κινητής τηλεφωνίας, η οποία ανήκει σε άτομο με δηλωθέντα στοιχεία Τ. Σ. του Π., άγνωστες ποσότητες ηρωίνης εισπράττοντας άγνωστα χρηματικά ποσά ή άλλου είδους ανταλλάγματα. ΣΤ) Στην ... κατά το χρονικό διάστημα από τα τέλη Αυγούστου 2014 μέχρι τη σύλληψη τους την 14-10-2014 και σε ημερομηνίες που βρίσκονται εντός του χρονικού αυτού διαστήματος με περισσότερες από μία πράξεις που συνιστούν εξακολούθηση του ίδιου εγκλήματος ενεργώντας από κοινού ήτοι κατόπιν συναπόφασης και με ταυτόχρονες και διαδοχικές ή συγκλίνουσες συμπεριφορές και έχοντας ενιαίο δόλο, αποθήκευσαν και δη τοποθέτησαν σε χώρο ασφαλή και δυσπρόσιτο σε τρίτους απαγορευμένες από το νόμο ναρκωτικές ουσίες, στον οποίο (χώρο) έχουν αποκλειστική πρόσβαση όλοι οι κατηγορούμενοι. Συγκεκριμένα στον παραπάνω χρόνο και στην οικία που βρίσκεται στην ..., επί της ..., την 14-10-2014 περί ώρα 17:50 ενεργώντας και για λογαριασμό των συγκατηγορουμένων του ο πρώτος κατηγορούμενος (Β. A.), τοποθέτησε και απέκρυψε ποσότητες ηρωίνης, μέρος των οποίων αποτελούν οπωσδήποτε οι κατασχεθείσες ποσότητες ηρωίνης συνολικού μικτού βάρους 7.405 γραμμαρίων ήτοι (4 X 560 γρ., 2 X 565 γρ., 1 X 570 γρ., 1 X 585 γρ., 2 X 575 γρ., 1 X 550 γρ., 1 X 580 γρ και 1 X 600 γρ), τις οποίες μετέφερε ο (επ) M. (ον) A. με το υπ' αριθ. ...06 Ι.Χ.Ε. αυτοκίνητο VW, ιδιοκτησίας του, που οδηγούσε ο ίδιος και τις οποίες παρέδωσε σε αυτόν, μέσα σε ένα χάρτινο κουτί και σε μια πράσινη σακούλα την 14-10-2014 και περί ώρα 13:30', έξω από την οικία του, προκειμένου να τις αποθηκεύσει στο ανωτέρω διαμέρισμα. Η ως άνω οικία χρησιμοποιούνταν αποκλειστικά ως χώρος αποθήκευσης ναρκωτικών ουσιών (καβάντζα) και ως χώρος νόθευσης και επανατυποποίησης ναρκωτικών ουσιών, ήταν δε εξοπλισμένη με όλα τα απαραίτητα εξαρτήματα, ώστε να καθίσταται περισσότερο επικερδής η περαιτέρω διακίνηση ναρκωτικών ουσιών [κατοχή μεγάλης ποσότητας νοθευτικής ουσίας (12.153 γραμμάρια), ζυγαριάς ακρίβειας, κόσκινου, ηλεκτρικού αναδευτήρα, νάιλον συσκευασιών κ.λπ.]. Την παραπάνω πράξη της διακίνησης ναρκωτικών ουσιών τελούν κατ' επάγγελμα, δεδομένου ότι από την επανειλημμένη τέλεση αυτής και από την υποδομή που έχουν διαμορφώσει με πρόθεση επανειλημμένης τέλεσης της πράξης, προκύπτει σκοπός τους για πορισμό εισοδήματος, ενώ το προσδοκώμενο όφελος τους από την πράξη αυτή υπερβαίνει τις 75.000 ευρώ. Ειδικότερα, τα ως άνω προκύπτουν από την ποσότητα ηρωίνης που κατείχαν από κοινού με τους συγκατηγορουμένους τους, από τη-διατήρηση οικίας, την οποία χρησιμοποιούσαν αποκλειστικά ως χώρο απόκρυψης ναρκωτικών ουσιών (καβάντζα) και στην οποία κατείχαν ουσία που χρησιμοποιείται για νόθευση ηρωίνης χρώματος καφέ άγνωστης χημικής συνθέσεως συνολικού μικτού βάρους 12.153 γραμμάρια και δη 5.620 γραμμαρίων που κατασχέθηκε στην ..., επί της ... την 14-10-2014 περί ώρα 17:50' στην οικία που είχε μισθώσει ο πρώτος κατηγορούμενος (Β. A.) και χρησιμοποιούσαν ως 'καβάτζα', ενεργώντας και για λογαριασμό των συγκατηγορουμένων του καθώς και τέσσερις (4) νάιλον σακούλες συνολικού μικτού βάρους 6.530 γραμ. (ήτοι 1 X 2470 γραμ., 1 X 2.026 γραμ., 1 X 1.370 γραμ. και 1 X 664 γραμ ), που κατείχε και διακινούσε και για λογαριασμό και των λοιπών κατηγορουμένων ο R. A. εντός του υπ' αριθ. ...30 IX.Ε. αυτοκινήτου, μάρκας CITROEN C2, ιδιοκτησίας της Β. Δ., που οδηγούσε ο ίδιος και συγκεκριμένα εντός της ειδικής κρύπτης στον αερόσακο του συνοδηνού, και κατελήφθη την 19:00' ώρα της 14-10-2014 στην οδό ... στη .... Επίσης οι κατηγορούμενοι ήσαν εξοπλισμένοι και με μία ζυγαριά ακρίβειας, κόσκινο, ηλεκτρικό αναδευτήρα καθώς και νάιλον συσκευασίες, η δε κατ' επάγγελμα διακίνηση ναρκωτικών ουσιών εκ μέρους των κατηγορουμένων προκύπτει επίσης και από τον οργανωμένο και μεθοδικό τρόπο δράσης τους, διότι εισήγαγαν από την ... στην Ελλάδα ποσότητες ηρωίνης, τις οποίες τοποθετούσαν στον αερόσακο αυτοκινήτων σε ειδικά κατασκευασμένες κρύπτες, ώστε να μην γίνονται αντιληπτές από τις διωκτικές αρχές, αποκομίζοντας χρηματικά οφέλη τουλάχιστον 200.000 ευρώ, προκύπτει δε επαγγελματισμός και σκοπός τους για πορισμό εισοδήματος το προσδοκώμενο δε όφελος τους υπερβαίνει το ποσό των 75.000 ευρώ". Με τις παραδοχές αυτές σκεπτικού και διατακτικού, που αποτελούν το αιτιολογικό της προσβαλλόμενης αποφάσεως, η τελευταία διέλαβε την απαιτούμενη από τα άρθρα 93 παρ. 3 του Συντάγματος και 139 του Κ.Ποιν.Δ. ειδική και εμπεριστατωμένη αιτιολογία, διότι σε αυτή περιέχονται, με σαφήνεια, πληρότητα και χωρίς αντιφάσεις, τα πραγματικά περιστατικά που αποδείχθηκαν από την ακροαματική διαδικασία, στα οποία στηρίχθηκε η κρίση του δικαστηρίου, οι αποδείξεις που τα θεμελιώνουν και οι νομικοί συλλογισμοί υπαγωγής των περιστατικών αυτών στις ουσιαστικές ποινικές διατάξεις των άρθρων 26 παρ. 1 εδ. α', 27 παρ. 1, 94, 98, 187 παρ. 5 του Π.Κ., 20 και 23 παρ. 2α' του Ν. 4139/2013, που εφαρμόσθηκαν. Οι σχετικές ειδικότερες αντίθετες αιτιάσεις των αναιρεσειόντων είναι αβάσιμες, αφού στην κρινόμενη περίπτωση το διατακτικό, εκτός από τα τυπικά στοιχεία του κατηγορητηρίου, περιέχει και πραγματικά περιστατικά αναλυτικά και με πληρότητα, ώστε να καθίσταται περιττή η διαφοροποίηση της διατυπώσεως του σκεπτικού, καθόσον ναι μεν το σκεπτικό της προσβαλλόμενης αποφάσεως αποτελεί αντιγραφή του διατακτικού της, όμως η σχετική αιτιολογία αρκεί, εφόσον πληρούται η απαίτηση αιτιολογήσεως της αποφάσεως, η δε αιτίαση ότι η διαληφθείσα αιτιολογία είναι τυπική, στηρίζεται επί εσφαλμένης προϋποθέσεως, αφού στο σκεπτικό της προσβαλλόμενης αποφάσεως δεν έγινε ολική αναφορά στο διατακτικό της, στην προκείμενη δε περίπτωση, η κατά τα ανωτέρω επανάληψη του διατακτικού στο σκεπτικό δεν συνιστά έλλειψη αιτιολογίας, τούτο δε, διότι, όπως εκτέθηκε στην προηγηθείσα νομική σκέψη, δεν υπάρχει έλλειψη αιτιολογίας στην περίπτωση που αυτή εξαντλείται σε επανάληψη του διατακτικού της αποφάσεως, αν το τελευταίο, εκτός από τα τυπικά στοιχεία του κατηγορητηρίου, περιέχει και πραγματικά περιστατικά τόσο αναλυτικά και με τόση πληρότητα, ώστε να καθίσταται περιττή η διαφοροποίηση της διατυπώσεως του σκεπτικού της αποφάσεως, όπως συμβαίνει και στην κρινόμενη περίπτωση. Κατά συνέπεια, ο μοναδικός λόγος αναιρέσεως αμφοτέρων των συνεκδικαζομένων αιτήσεων, από το άρθρο 510 παρ. 1 στοιχ. Δ' του Κ.Ποιν.Δ., με τον οποίο αμφότεροι οι αναιρεσείοντες πλήττουν την προσβαλλόμενη απόφαση για έλλειψη ειδικής και εμπεριστατωμένης αιτιολογίας, επειδή το σκεπτικό της αποτελεί αντιγραφή του διατακτικού της, είναι αβάσιμος. Κατ' ακολουθίαν όλων των ανωτέρω, μη υπάρχοντος άλλου παραδεκτού λόγου αναιρέσεως προς έρευνα, πρέπει να απορριφθούν οι κρινόμενες και συνεκδικαζόμενες αιτήσεις αναιρέσεως και να επιβληθούν στον καθένα από τους αναιρεσείοντες τα έξοδα της ποινικής διαδικασίας (άρθρο 583 παρ. 1 Κ.Ποιν.Δ.).
ΓΙΑ ΤΟΥΣ ΛΟΓΟΥΣ ΑΥΤΟΥΣ
Συνεκδικάζει 1) την από 14-5-2018 και με αριθ. πρωτ. 5102/2018 δήλωση - αίτηση του κατηγορουμένου Σ. - Ο. Τ. του Δ., η οποία επιδόθηκε στην Εισαγγελέα του Αρείου Πάγου στις 14-5-2018 και 2) την από 14-5-2018 και με αριθ. πρωτ. 5101/2018 δήλωση - αίτηση της κατηγορουμένης Β. - Η. Τ. του Δ., η οποία επιδόθηκε στην Εισαγγελέα του Αρείου Πάγου στις 14-5-2018, με τις οποίες διώκεται η αναίρεση της υπ' αριθ. 539/2018 αποφάσεως του Πενταμελούς Εφετείου Αθηνών.
Απορρίπτει αμφότερες τις ως άνω συνεκδικαζόμενες αιτήσεις. Και Επιβάλλει στον καθένα από τους αναιρεσείοντες τα δικαστικά έξοδα της ποινικής διαδικασίας, που ανέρχονται σε διακόσια πενήντα (250) ευρώ
Κρίθηκε και αποφασίσθηκε στην Αθήνα στις 13 Μαρτίου 2019.
Δημοσιεύθηκε στην Αθήνα σε δημόσια συνεδρίαση στο ακροατήριό του στις 23 Δεκεμβρίου 2019.
Η ΑΝΤΙΠΡΟΕΔΡΟΣ
Η ΓΡΑΜΜΑΤΕΑΣ
