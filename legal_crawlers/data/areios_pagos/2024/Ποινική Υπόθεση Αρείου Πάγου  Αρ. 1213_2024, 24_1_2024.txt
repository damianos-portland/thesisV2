Ποινική Υπόθεση Αρείου Πάγου  Αρ. 1213/2024, 24/1/2024

Αριθμός 1213/2024
ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ
ΣΤ' ΠΟΙΝΙΚΟ ΤΜΗΜΑ
Συγκροτήθηκε από τους Δικαστές: Ελένη Φραγκάκη, Αντιπρόεδρο του Αρείου Πάγου, Ελένη Κατσούλη, Δημήτριο Τράγκα - Εισηγητή, Ελένη Μπερτσιά και Διονύσιο Παλλαδινό, Αρεοπαγίτες.
Συνήλθε σε δημόσια συνεδρίαση στο Κατάστημά του την 1η Νοεμβρίου 2022, με την παρουσία του Αντεισαγγελέως του Αρείου Πάγου Γεώργιου Σκιαδαρέση (γιατί κωλύεται ο Εισαγγελέας) και του Γραμματέως Χ. Α., για να δικάσει την αίτηση του αναιρεσείοντος - κατηγορουμένου Α. Κ. του Δ., κατοίκου ..., που εκπροσωπήθηκε από την πληρεξούσια δικηγόρο του Παρασκευή Σαββίδου, για αναίρεση της αποφάσεως 209/2021 του Τριμελούς Πλημμελειοδικείου Κοζάνης. Το Τριμελές Πλημμελειοδικείο Κοζάνης με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που αναφέρονται στην υπ'αριθμ.1/2-2-2022 αίτησή του αναιρέσεως, η οποία καταχωρίστηκε στο οικείο πινάκιο με τον αριθμό 112/22.
Αφού άκουσε Τον Αντεισαγγελέα, που πρότεινε να απορριφθεί η κρινόμενη αίτηση αναίρεσης και την πληρεξούσια δικηγόρο του αναιρεσείοντος που ζήτησε όσα αναφέρονται στα σχετικά πρακτικά.
ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ
Η κρινόμενη από 02.02.2022 και με αριθμό 1/2022 αίτηση αναίρεσης του Α. Κ. του Δ. και της Π., κατοίκου ..., για αναίρεση της απόφασης με αριθμό 209/2021 του Α' Τριμελούς Πλημμελειοδικείου Κοζάνης, με την οποία ο αναιρεσείων κηρύχθηκε ένοχος σε δεύτερο βαθμό, για την αξιόποινη πράξη της παράνομης κατοχής κροτίδων και βεγγαλικών (άρθρα 1, 5 παρ. 1, 6 παρ. 2 του Ν. 456/1976) και του επιβλήθηκε ποινή φυλάκισης έξι (6) μηνών, η οποία ανεστάλη για τρία (3) έτη, ασκήθηκε νομότυπα και εμπρόθεσμα, περιέχει, δε, λόγους αναίρεσης από το άρθρο 510 παρ. 1 Δ' και Ε' (έλλειψη ειδικής και εμπεριστατωμένης αιτιολογίας και εσφαλμένη ερμηνεία και εφαρμογή ουσιαστικής ποινικής διάταξης), και, συνακόλουθα, είναι παραδεκτή. Κατά το άρθρ. 4 § 1 του ν. 456/76, Η εμπορία φωτοβολίδων, βεγγαλικών και πυροτεχνικών παιδικών αθυρμάτων επιτρέπεται κατόπιν αδείας της κατά τόπον αρμοδίας Αστυνομικής Αρχής, τηρουμένων των εις τας επομένας παραγράφους όρων. Η άδεια αύτη ισχύει επί εν έτος. Η εμπορία κροτίδων απαγορεύεται. Κατά το άρθρ. 5 § 1 του ίδιου νόμου απαγορεύεται απολύτως καθ' άπασαν τήν Επικράτειαν ή κατοχή και ή χρησιμοποίηση παρ' οιουδήποτε κροτίδων τυποποιημένων ή αυτοσχεδίων. Η κατοχή και χρησιμοποίησής φωτο-βολίδων γενικώς απαγορεύεται, επιτρεπομένη εξαιρετικώς καί μόνον διά τας ανάγκας των ενόπλων δυνάμεων και των θαλασσίων πλωτών μέσων. Τέλος κατά το άρθρο. 6 παρ. 1 "Οι παραβάτες των διατάξεων των αρθρ. 2, 3, 4 και 5α παρ. 1, 2 εδαφ. α', β', και γ' του παρόντος νόμου, ως και των κατ' εξουσιοδότηση αυτού εκδιδόμενων προεδρικών δ/των, τιμωρούνται με φυλάκιση τουλάχιστον 3 μηνών και με χρηματική ποινή, εφόσον η πράξη δεν τιμωρείται βαρύτερα από άλλη διάταξη. και με την παρ 2 του ίδιου άρθρου "Οι παραβάτες των διατάξεων του αρθρ. 5 και 5α, παρ. 2 εδαφ. δ'. τιμωρούνται με φυλάκιση μέχρις ενός (1) έτους και χρηματική ποινή, εφόσον η πράξη δεν τιμωρείται βαρύτερα από άλλη διάταξη". Εξάλλου περίπτωση εσφαλμένης εφαρμογής ουσιαστικής ποινικής διατάξεως, η οποία κατά το άρθρ. 510 § 1 έδ. Ε` ΚΠοινΔ συνιστά λόγο αναίρεσης, υπάρχει όχι μόνον όταν το δικαστήριο δεν υπήγαγε ορθά τα πραγματικά περιστατικά που δέχθηκε ότι αποδείχθηκαν, στη διάταξη που εφαρμόσθηκε, αλλά και όταν η διάταξη αυτή παραβιάσθηκε εκ πλαγίου, πράγμα που συμβαίνει όταν στο πόρισμα της απόφασης, που προκύπτει από την αλληλοσυμπλήρωση του σκεπτικού και του διατακτικού της και ανάγεται στα στοιχεία και την ταυτότητα του εγκλήματος, έχουν εμφιλοχωρήσει ασάφειες, αντιφάσεις ή λογικά κενά, που καθιστούν ανέφικτο τον αναιρετικό έλεγχο, σε σχέση με την ορθή εφαρμογή του νόμου, οπότε η απόφαση στερείται νόμιμης βάσης (ΑΠ 923/2024, ΑΠ 479/2020).
Στην προκείμενη περίπτωση, όπως προκύπτει από την επιτρεπτή για τις ανάγκες του αναιρετικού ελέγχου επισκόπηση της προσβαλλόμενης απόφασης και των πρακτικών αυτής, καθώς και των εν γένει δικογράφων της δικογραφίας, το Α' Τριμελές Πλημμελειοδικείο Κοζάνης, κήρυξε, σε δεύτερο βαθμό, ένοχο τον κατηγορούμενο και ήδη αναιρεσείοντα για την αξιόποινη πράξη της παράνομης κατοχής κροτίδων και βεγγαλικών (άρθρα 1, 5 παρ. 1, 6 παρ. 2 του Ν. 456/1976), και τον καταδίκασε σε ποινή φυλάκισης έξι (6) μηνών (ανασταλείσα επί τριετία), υπό το ακόλουθο, κατά λέξη, σκεπτικό: Στην προκείμενη περίπτωση, όπως προκύπτει από το σκεπτικό της προσβαλλόμενης απόφασής του, με αριθμό 209/2021, το Τριμελές, που δίκασε ως δευτεροβάθμιο Δικαστήριο, μετά από συνεκτίμηση όλων των αποδεικτικών μέσων, τα οποία προσδιορίζονται κατ' είδος σε αυτή, δέχθηκε ανελέγκτως ότι αποδείχθηκαν τα εξής: "Ο κατηγορούμενος προκειμένου να λειτουργήσει κατάστημα εμπορίας πυροτεχνημάτων στην πόλη της Κοζάνης, είχε αιτηθεί προς την αρμόδια Υπηρεσία της Αστυνομικής Διεύθυνσης Κοζάνης την έκδοση σχετικής προς τούτο άδειας. Την 07.01.2017 η αρμόδια Υπηρεσία της Αστυνομικής Διεύθυνσης Κοζάνης αποφάσισε τη χορήγηση στον κατηγορούμενο της υπ' αριθμ. βιβλίου 1/07.01.2017 άδειας εμπορίας πυροτεχνημάτων με διάρκεια ισχύος από 07.01.2017 έως 06.01.2018, η οποία, όμως, μπορούσε να ανακληθεί οποτεδήποτε, εφόσον μεταβάλλονται οι προϋποθέσεις υπό τις οποίες αυτή χορηγούταν. Λόγω της άσκησης σε βάρος του κατηγορούμενου ποινικής δίωξης για εμπρησμό από πρόθεση από τον οποίο μπορούσε να προκύψει κοινός κίνδυνος για άνθρωπο, με την με αριθμ. πρωτ. 1020/18153/4-i/17.02.2017 απόφαση της αρμόδιας Υπηρεσίας της Αστυνομικής Διεύθυνσης Κοζάνης ανακλήθηκε οριστικά η ως άνω χορηγηθείσα άδεια εμπορίας πυροτεχνημάτων και δόθηκε προθεσμία δύο (2) μηνών από την κοινοποίησή της στον κατηγορούμενο, προκειμένου αυτός να προβεί στη νόμιμη διάθεση των αδιάθετων ειδών πυροτεχνίας (κροτίδων, φωτοβολίδων, κλπ), η απόφαση, δε, αυτή κοινοποιήθηκε στον κατηγορούμενο στις 21.02.2017, οπότε αφαιρέθηκε η άδεια, συνταχθείσης της με ίδια ημερομηνία έκθεσης αφαίρεσης αδείας, που υπογράφεται από την διενεργήσασα αυτή Ανθυπαστυνόμο του Τ.Α. Κοζάνης Α. Κ. και τον κατηγορούμενο. Ταυτόχρονα καταγράφηκαν τα κατεχόμενα (και προς διάθεση εντός δύο μηνών) είδη πυροτεχνίας και συντάχθηκε η από 21.02.2017 έκθεση επιθεώρησης καταστήματος εμπορίας πυροτεχνημάτων - παιδικών πυροτεχνικών αθυρμάτων, που υπογράφεται από την αρμόδια προς τούτου επιτροπή, η οποία συγκροτήθηκε κατόπιν προφορικής εντολής του Διοικητή του Τ.Α. Κοζάνης και σύμφωνα με την υπ' αριθμ. 3009/2/23-α/31-8-1994 απόφαση του Υπουργού Δημόσιας Τάξης (άρθρο 6 παρ. 2) αποτελούμενη από α) τον Α/Β του Τ.Α. Κοζάνης, Δ. Λ., ως Πρόεδρο, β)Ανθ/μο του Τ.Α. Κοζάνης, Α. Κ. και γ) τον Υπαρχ/κα του Τ.Α. Κοζάνης Δ. Σ., ως μέλη. Εντωμεταξύ, στις 31.03.2017, με το υπ' αριθμ. 2/31.03.2017 ένταλμα προσωρινής κράτησης του Ανακριτή Πλημμελειοδικών Κοζάνης διατάχθηκε η προσωρινή κράτηση του κατηγορούμενου από 31.03.2017 (μεταξύ άλλων) για την πράξη του εμπρησμού από πρόθεση από τον οποίο μπορούσε να προκύψει κοινός κίνδυνος για άνθρωπο, οπότε αυτός μετήχθη στο Κατάστημα Κράτησης Κορυδαλλού. Μετά την παρέλευση της ανωτέρω προθεσμίας των δύο (2) μηνών και συγκεκριμένα την 22.04.2017 και περί ώρα 11.00, αστυνομικοί του Τ.Α. Κοζάνης, παρουσία εκπροσώπου της δικαστικής αρχής, κατόπιν συνεννόησης με την αδελφή του κατηγορούμενου Α. Κ., η οποία διατηρούσε όμοια κατ' αντικείμενο επιχείρηση με αυτή του αδελφού της στην ... και επί της οδού ..., δυνάμει της υπ' αριθ. Βιβλίου 4/2016 άδειας εμπορίας φωτοβολίδων, βεγγαλικών και πυροτεχνικών παιδικών αθυρμάτων, που είχε εκδοθεί στο όνομά της με ισχύ από ....2016 έως ....2017, μετέβησαν στο κατάστημα του κατηγορούμενου επί της οδού ... στην ..., προκειμένου να διενεργήσουν έρευνα σε όλους τους κύριους και βοηθητικούς χώρους αυτού. Κατά τον ανωτέρω έλεγχο, ο κατηγορούμενος βρέθηκε να κατέχει κροτίδες, ήτοι πυροτεχνουργικά κατασκευάσματα διαφόρων τύπων (τρακατρούκες, βαρελότα, κλπ) καθώς και φωτοβολίδες και συγκεκριμένα βρέθηκε να κατέχει κροτίδες, ήτοι πυροτεχνουργικά κατασκευάσματα διαφόρων τύπων (τρακατρούκες, βαρελότα κλπ), τα οποία δια τριβής, εναύσματος, κρούσεως ή εκτοξεύσεως των τη βοήθεια ειδικής συσκευής ή μη εκρήγνυνται είτε επί του εδάφους είτε εις τον αέρα και παράγουν ισχυρόν κρότον, καθώς και φωτοβολίδες, ήτοι μείγματα ευφλέκτων υλών εκτοξευόμενα εν αναφλέξει δια καταλλήλου συσκευής, χρησιμοποιούμενα δε προς φωτισμόν περιοχής ή σηματοδοσίαν εις τας Ενόπλους Δυνάμεις και την Ναυτιλίαν, χωρίς άδεια της αρμόδιας αρχής και συγκεκριμένα στον ανωτέρω τόπο και χρόνο, εντός καταστήματος εμπορίας φωτοβολίδων - πυροτεχνημάτων ευρισκόμενο επί της οδού ..., για το οποίο είχε ανακληθεί οριστικά η άδεια εμπορίας πυροτεχνημάτων την ...-2017 δυνάμει της υπ' αριθμ. 1020/18153/4-1 απόφασης της Δ.Α. Κοζάνης, βρέθηκε να κατέχει: 1...., κατηγορίας 2, 72 βολών, τεμάχιο 1, 2...., 25 βολών, τεμάχιο 1, 3.... , 25 βολών, τεμάχιοο 1, 4.... , 16 βολών, τεμάχια 3, 5.... , 16 βολών, τεμάχια 3, 6.... , 25 βολών, τεμάχια 2, 7.... , 25 βολών, τεμάχια 2, 8...., 25 βολών, τεμάχιο 1, 9. ... 8 βολών, τεμάχια 2, 10. ..., τεμάχια 26, 11. ..., τεμάχια 56, 12. ..., τεμάχια 1,13. ... σύνολο 15 τεμάχια, 14. ..., 15. ..., τεμάχια: 7, 16. ..., τεμάχια 65, 17. ..., 69 τεμάχια, 18. ..., κατηγορίας 1, τεμάχια 13, 19. ..., τεμάχια 27, 20. ..., τεμάχια 7 , 21. ..., τεμάχια: 7, 22. ..., 53 συσκευασίες των 50 τεμαχίων έκαστη, 23. ..., 65 συσκευασίες των 50 τεμαχίων έκαστη, 24. ..., τεμάχια: 288, 25. ..., συσκευασίες: 37, τεμάχια: 5, 26...., συσκευασίες: 21, τεμάχια: 12, 27. ..., συσκευασίες: 39, τεμάχια:40, 28. ..., τεμάχια 468, 29. ... , τεμάχια: 248, 30. ..., τεμάχια 60, 31. ..., τεμάχια 250, 32 ... σύνολο 23 τεμάχια., 33. ..., τεμάχια 8, 34. ... , τεμάχια: 12, 35. ..., τεμάχια 17, 36. ..., συσκευασίες: 14, τεμάχια: 6, 37. ..., τεμάχια 22, 38. ..., κατηγορίας 2, τεμάχια 6, 39. ..., τεμάχια 49, 40. ..., 41. ... 8 βολών , τεμάχια 107, 42. ..., τεμάχια 115, 43...., τεμάχια 117, 44.... τεμάχια 61 , 45. ..., τεμάχια 30 , 46. ..., τεμάχια 38, 47. ... No 2 σύνολο 5 τεμάχια, 48. ..., κατηγορία 1, τεμάχια 3, 49. ... με κωδικό LR 1108-3 σύνολο 3 τεμάχια, 50. ... 2828 σύνολο 1 τεμάχια, 51. ... 25 βολών με κωδικό ... σύνολο 53 τεμάχια, 52. ... των 50 βολών με κωδικό ... σύνολο 23 τεμάχια, 53. ..., κατηγορίας 2, 100 βολών, τεμάχια 2, 54. ..., 96 βολών, τεμάχια 6, 55. ..., 8 βολών, τεμάχια 2 , 56. ..., 12 συσκευασίες που περιέχουν η καθεμία από αυτές τα κάτωθι: Α) ..., Β) ..., Γ) ..., Δ) ..., Ε) ..., ΣΤ) ..., Ζ) ..., Η) ..., Θ) ..., I) ..., ΙΑ) ..., IB) ..., ΙΓ) ..., ΙΔ) ..., ΙΕ) ..., ΙΣΤ) ..., ΙΖ) ... , ΙΗ) ..., ΙΘ) ..., 57. ..., 55 συσκευασίες που περιέχουν η καθεμία από αυτές τα κάτωθι: Α) ..., Β) ..., Γ) ..., Δ) ..., Ε) ..., ΣΤ) ..., Ζ) ..., Η) ..., Θ) ..., I) ..., ΙΑ) ..., 58. ... 5860 τεμάχια 5, 59. ... 5861 τεμάχια 1, 60. ... 5865 τεμάχια 1, 61. ... 1850 τεμάχια 1, 62. ... 5888 τεμάχια 3, 63. ... 4830 τεμάχια 22, 64. ... 4808 τεμάχια 10, 65. ... 4836 τεμάχια 10, 66. ... 4809 τεμάχια 3, 67. ... τεμάχια 3, 68. ... 1810 τεμάχια 6, 69. ... 1825 τεμάχια 1, 70. ... 1826 τεμάχια 1, 71. ... 1827 τεμάχια 1, 72. ... 8475 τεμάχια 21, 73. ... 4816 τεμάχια 2, 74. ... 3860 τεμάχια 4, 75. ... 3832 τεμάχια 15, 76. ... 3840 τεμάχια 2, 77. ... 3834 " ... τεμάχια 8 [δείγματα], χωρίς άδεια της αρμόδιας αρχής. Τα παραπάνω είδη πυροτεχνίας ο κατηγορούμενος κατείχε χωρίς να έχει σε ισχύ νόμιμη άδεια κατοχής τους, αφού, όπως ανωτέρω ειδικότερα εκτέθηκε, η άδειά του είχε ανακληθεί από την αρμόδια Υπηρεσία της Αστυνομικής Διεύθυνσης Κοζάνης. Ο κατηγορούμενος ισχυρίζεται ότι δεν μπορούσε να πράξει διαφορετικά (βρισκόταν, δηλαδή, σε αδυναμία συμμόρφωσης) λόγω του εξαιρετικά απρόβλεπτου γεγονότος της προσωρινής του κράτησης μετά την άσκηση σε βάρος του της κατά τα ανωτέρω ποινικής δίωξης. Ο ισχυρισμός αυτός του κατηγορούμενου κρίνεται ουσιαστικά αβάσιμος και απορριπτέος, αφού με βάση τα αποδειχθέντα πραγματικά περιστατικά αυτός είχε τη δυνατότητα καθ' όλο το χρονικό διάστημα που μεσολάβησε από τη γνωστοποίηση σ' αυτόν της ανάκλησης - αφαίρεσης της άδειας στις 21.02.2017 μέχρι την προσωρινή του κράτηση στις 31.03.2017, να επιδιώξει και να επιτύχει τη διάθεση προς τρίτους (είτε με λιανική είτε με χονδρική πώληση) των καταγραφέντων από τους αστυνομικούς του Τ.Α. Κοζάνης κατά την ανωτέρω ημερομηνία (21.02.2017) ειδών πυροτεχνίας ή ακόμα να επιστρέψει αυτά στον προμηθευτή του, πολύ, δε, περισσότερο είχε τη δυνατότητα να τα διαθέσει άμεσα στην αδελφή του, η οποία, όπως ανωτέρω αναφέρθηκε, διατηρούσε όμοια με αυτόν επιχείρηση (κατάστημα) στην ..., τη δυνατότητα, δε, αυτή είχε ακόμα και κατά τη διάρκεια της προσωρινής του κράτησης με την παροχή στην αδελφή του σχετικής προς τούτο εξουσιοδότησης, την οποία και πράγματι της χορήγησε στις 19.04.2017 για τη διεκπεραίωση, όμως, στο όνομά του των ρητά αναφερόμενων σ' αυτή (εξουσιοδότηση) ενεργειών για το κατάστημά του, στις οποίες, ωστόσο δεν περιλαμβανόταν και η ανωτέρω. Επιπλέον, ακόμη και αν με τον δεύτερο προβληθέντα ισχυρισμό, ο οποίος τυγχάνει πρωτίστως απορριπτέος λόγω της αοριστίας του, εννοείται (κατά τον κατηγορούμενο πάντα) ότι επανήλθε αναδρομικά η ισχύς της άδειας εμπορίας μετά την ανάκληση στις 08.06.2019 της υπ' αριθμ. 1020/18153/4-i/17.02.2017 απόφασης, με την οποία είχε ανακληθεί αρχικά αυτή, λόγω της εντωμεταξύ επιτευχθείσας αθώωσης του κατηγορούμενου για την προαναφερόμενη κακουργηματικού χαρακτήρα πράξη, τούτο δεν αναιρεί το γεγονός ότι η αρμόδια Δημόσια Αρχή, με την ανωτέρω από 17.02.2017 απόφασή της, του είχε αφαιρέσει το δικαίωμα να κατέχει είδη πυροτεχνουργίας, γεγονός που και ο ίδιος ο κατηγορούμενος γνώριζε, συνεπώς, κατά το χρόνο κατάσχεσης των ανωτέρω αναφερομένων ειδών την 22.04.2017, αυτά δεν βρίσκονταν νόμιμα στην κατοχή του τελευταίου, σύμφωνα με όσα έχουν ήδη αναλυτικά εκτεθεί.....". Στη συνέχεια, κήρυξε ένοχο τον κατηγορούμενο και ήδη αναιρεσείοντα του ότι: "στην ..., την 22-04-2017, κατείχε Α'(κροτίδες, ήτοι πυροτεχνουργικά κατασκευάσματα διαφόρων τύπων (τρακατρούκες, βαρελότα κλπ), τα οποία δια τριβής, εναύσματος, κρούσεως ή εκτοξεύσεως των τη βοήθεια ειδικής συσκευής ή μη εκρήγνυνται είτε επί του εδάφους είτε εις τον αέρα και παράγουν ισχυρόν κρότον, καθώς και φωτοβολίδες, ήτοι μείγματα ευφλέκτων υλών εκτοξευόμενα εν αναφλέξει δια καταλλήλου συσκευής, χρησιμοποιούμενα δε προς φωτισμόν περιοχής ή σηματοδοσίαν εις τας Ενόπλους Δυνάμεις και την Ναυτιλίαν, χωρίς άδεια της αρμόδιας αρχής και συγκεκριμένα στον ανωτέρω τόπο και χρόνο, εντός καταστήματος εμπορίας φωτοβολίδων - πυροτεχνημάτων ευρισκόμενο επί της οδού ..., για το οποίο είχε ανακληθεί οριστικά η άδεια εμπορίας πυροτεχνημάτων την ...-2017 δυνάμει της υπ' αριθμ. 1020/18153/4-1 απόφασης της Δ.Α. Κοζάνης, βρέθηκε να κατέχει: 1...., κατηγορίας 2, 72 βολών, τεμάχιο 1, 2...., 25 βολών, τεμάχιο 1, 3.... , 25 βολών, τεμάχιοο 1, 4.... , 16 βολών, τεμάχια 3, 5...., 16 βολών, τεμάχια 3, 6.... , 25 βολών, τεμάχια 2, 7...., 25 βολών, τεμάχια 2, 8...., 25 βολών, τεμάχιο 1, 9. ... 8 βολών, τεμάχια 2, 10. ..., τεμάχια 26, 11. ..., τεμάχια 56, 12. ..., τεμάχια 1,13. ... σύνολο 15 τεμάχια, 14. ..., 15. ..., τεμάχια: 7, 16. ..., τεμάχια 65, 17. ..., 69 τεμάχια, 18. ..., κατηγορίας 1, τεμάχια 13, 19. ..., τεμάχια 27, 20. ..., τεμάχια 7 , 21. ..., τεμάχια: 7, 22. ..., 53 συσκευασίες των 50 τεμαχίων έκαστη, 23. ..., 65 συσκευασίες των 50 τεμαχίων έκαστη, 24. ..., τεμάχια: 288, 25. ..., συσκευασίες: 37, τεμάχια: 5, 26...., συσκευασίες: 21, τεμάχια: 12, 27. ..., συσκευασίες: 39, τεμάχια:40, 28. ..., τεμάχια 468, 29. ... , τεμάχια: 248, 30. ..., τεμάχια 60, 31. ..., τεμάχια 250, 32 ... σύνολο 23 τεμάχια., 33. ..., τεμάχια 8, 34. ..., τεμάχια: 12, 35. ..., τεμάχια 17, 36. ..., συσκευασίες: 14, τεμάχια: 6, 37. ..., τεμάχια 22, 38. ..., κατηγορίας 2, τεμάχια 6, 39. ..., τεμάχια 49, 40. ..., 41. ... 8 βολών , τεμάχια 107, 42. ..., τεμάχια 115, 43...., τεμάχια 117, 44.... τεμάχια 61 , 45. ..., τεμάχια 30 , 46. ..., τεμάχια 38, 47. ... No 2 σύνολο 5 τεμάχια, 48. ..., κατηγορία 1, τεμάχια 3, 49. ... με κωδικό LR 1108-3 σύνολο 3 τεμάχια, 50. ... 2828 σύνολο 1 τεμάχια, 51. ... 25 βολών με κωδικό ... σύνολο 53 τεμάχια, 52 ... των 50 βολών με κωδικό ... σύνολο 23 τεμάχια, 53. ..., κατηγορίας 2, 100 βολών, τεμάχια 2, 54. ..., 96 βολών, τεμάχια 6, 55. ..., 8 βολών, τεμάχια 2 , 56. ..., 12 συσκευασίες που περιέχουν η καθεμία από αυτές τα κάτωθι: Α) ..., Β) ..., Γ) ..., Δ) ..., Ε) ..., ΣΤ) ..., Ζ) ..., Η) ..., Θ) ..., I) ..., ΙΑ) ..., IB) ..., ΙΓ) ..., ΙΔ) ..., ΙΕ) ..., ΙΣΤ) ..., ΙΖ) ..., ΙΗ) ..., ΙΘ) ..., 57. ..., 55 συσκευασίες που περιέχουν η καθεμία από αυτές τα κάτωθι: Α) ..., Β) ..., Γ) ..., Δ) ..., Ε) ..., ΣΤ) ..., Ζ) ..., Η) ..., Θ) ..., I) ..., ΙΑ) ..., 58. ... 5860 τεμάχια 5, 59. ... 5861 τεμάχια 1, 60. ... 5865 τεμάχια 1, 61. ... 1850 τεμάχια 1, 62. ... 5888 τεμάχια 3, 63. ... 4830 τεμάχια 22, 64. ... 4808 τεμάχια 10, 65. ... 4836 τεμάχια 10, 66. ... 4809 τεμάχια 3, 67. ... τεμάχια 3, 68. ... 1810 τεμάχια 6, 69. ... 1825 τεμάχια 1, 70. ... 1826 τεμάχια 1, 71. ... 1827 τεμάχια 1, 72. ... 8475 τεμάχια 21, 73. ... 4816 τεμάχια 2, 74. ... 3860 τεμάχια 4, 75. ... 3832 τεμάχια 15, 76. ... 3840 τεμάχια 2, 77. ... 3834 " ... τεμάχια 8 [δείγματα], χωρίς άδεια της αρμόδιας αρχής.
Εν προκειμένω, από τις ως άνω παραδοχές του σκεπτικού και το διατακτικό της προσβαλλομένης απόφασης προκύπτει ότι το Δικαστήριο της ουσίας οδηγήθηκε σε κατάφαση της ενοχής του αναιρεσείοντος και για κατοχή κροτίδων για τις οποίες δεν καθίσταται σαφές αν περιλαμβάνονται στα επακριβώς προσδιορισμένα κατ είδος και αριθμό κατασχεθέντα πυροτεχνουργήματα για τα οποία συντάχθηκε η, από 22.4.2017 επικυρωθείσα οριστικά από το Δικαστήριο της ουσίας, έκθεση κατάσχεσης του υπηρετούντος στο ΑΤ Κοζάνης Α/Β Λύχου Δημητρίου. Τούτο δε διότι η, ισχύουσα για ένα έτος, με αριθμό βιβλίου 1/07.01.2017 άδεια εμπορίας πυροτεχνημάτων, η οποία κατά τις παραδοχές της προσβαλλομένης ανακλήθηκε με την με αριθμ. πρωτ. 1020/18153/4-i/17.02.2017 απόφαση της αρμόδιας Υπηρεσίας της Αστυνομικής Διεύθυνσης Κοζάνης, ήταν αυτονόητο ότι δεν περιλάμβανε τις αναφερόμενες στο άρθρο 1περ.3 του Ν.456/1976 κροτίδες, των οποίων η κατοχή απαγορεύεται απολύτως, σε αντίθεση με τα πυροτεχνήματα των οποίων η ανακληθείσα άδεια εμπορίας αναβίωσε αναδρομικά για την κατά το διάστημα του έτους 2017-2018 κατοχή αυτών, στο οποίο εμπίπτει ο φερόμενος χρόνος τέλεσης (22.4.2017) της πράξης για την οποία καταδικάστηκε ο αναιρεσείων. Επομένως, βάσει των όσων εκτέθηκαν, τόσο στο σκεπτικό, όσο και στο διατακτικό της προσβαλλομένης απόφασης υφίσταται ασάφεια καθώς δεν προσδιορίζονται και ούτε απαριθμούνται χωριστά κατ'είδος και αριθμό οι κροτίδες που κατείχε ο αναιρεσείων την 22.4.2017 στο κατάστημα εμπορίας φωτοβολίδων και πυροτεχνημάτων που διατηρούσε στην ..., ενώ είναι αντίθετη προς το νόμο η παραδοχή της προσβαλλομένης (σελ.17) ότι ,με την με αριθμ. πρωτ. 1020/18153/4-i/17.02.2017 απόφαση της αρμόδιας Υπηρεσίας της Αστυνομικής Διεύθυνσης Κοζάνης, με την οποία ανακλήθηκε η άδεια της εμπορίας πυροτεχνημάτων, δόθηκε δίμηνη προθεσμία στον αναιρεσείοντα νόμιμης διάθεσης, μεταξύ άλλων, και κροτίδων των οποίων όμως η κατοχή ,όπως ήδη αναφέρθηκε , απαγορεύεται απολύτως. Με τις παραπάνω όμως ασάφειες και αντίθετες προς το νόμο παραδοχές που διαλαμβάνονται στο σκεπτικό της προσβαλλομένης και επαναλαμβάνονται στο διατακτικό της, καθίσταται ανέφικτος ο ακυρωτικός έλεγχος, για την ορθή, στην προκειμένη περίπτωση εφαρμογή των αναφερομένων, στην αρχή ποινικών διατάξεων του ν. 456/76 "περί φωτοβολίδων και πυροτεχνημάτων" έτι δε περαιτέρω διότι, από την απλή περιγραφή των κατασχεθέντων αντικειμένων, όπως αυτά καταγράφονται στην παρατεθείσα αυτουσίως στο σκεπτικό και το διατακτικό έκθεση κατασχέσεως, η οποία κατέστη αναπόσπαστο τμήμα αυτών, και ως εκ των γενικών όρων που χρησιμοποιούνται στην έκθεση ("πυροτεχνουργικά κατασκευάσματα διαφόρων τύπων και είδη "πυροτεχνίας") δεν υφίσταται στην απόφαση διαχωρισμός των κροτίδων από τα πυροτεχνήματα ώστε εκ της περιγραφής τους και μόνο να είναι δυνατή η υπαγωγή τους στις κατηγορίες των ειδών που αναφέρονται στο άρθρο 1του Ν.456/1976, καθώς, εξ όσων εκτέθηκαν, διαφοροποιείται κατά περίπτωση η ποινική μεταχείρισή τους. Κατά συνέπεια ο σχετικός από το άρθρο 510 § 1 στοιχ. Ε του ΚΠΔ, λόγος αναίρεσης με τον οποίο αποδίδεται στην προσβαλλόμενη απόφαση η πλημμέλεια της ευθείας και της εκ πλαγίου εσφαλμένης εφαρμογής Νόμου είναι βάσιμος και πρέπει να γίνει δεκτός. Παρέλκει, δε, μετά από αυτά, η έρευνα των λοιπών λόγων αναίρεσης. Κατόπιν αυτών πρέπει να γίνει δεκτή η αίτηση, ν 'αναιρεθεί η προσβαλλόμενη απόφαση και παραπεμφθεί η υπόθεση για νέα συζήτηση στο ίδιο δικαστήριο που την εξέδωσε, συγκροτούμενο από δικαστές άλλους από εκείνους που δίκασαν προηγουμένως (519 ΚΠΔ)
ΓΙΑ ΤΟΥΣ ΛΟΓΟΥΣ ΑΥΤΟΥΣ
Αναιρεί την υπ' αριθμ. 209/12.10.2021 απόφαση του Τριμελούς Πλημμελειοδικείου Κοζάνης.
Και Παραπέμπει την υπόθεση για νέα συζήτηση στο ίδιο Δικαστήριο, που θα συγκροτηθεί από άλλους δικαστές εκτός από εκείνους που δίκασαν προηγουμένως.
Κρίθηκε και αποφασίσθηκε στην Αθήνα στις 24 Ιανουαρίου 2024.
Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ και τούτης αποχωρησάσας από την υπηρεσία η αρχαιότερη της συνθέσεως Αρεοπαγίτης και ήδη Αντιπρόεδρος του Αρείου Πάγου
Δημοσιεύθηκε στην Αθήνα σε δημόσια συνεδρίαση στο ακροατήριό του στις 10 Οκτωβρίου 2024.
Η ΑΝΤΙΠΡΟΕΔΡΟΣ Ο ΓΡΑΜΜΑΤΕΑΣ
