Α2810/2018
Β' Τμήμα
Απόφαση
27/12/2018
Αίτηση αναιρέσεως
Ε3560/2014
Πενταμελής
ECLI:EL:COS:2018:1227A2810.14E3560
******
******

Α.Β. (Μ)

Αριθμός 2810/2018

ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ

ΤΜΗΜΑ Β΄

Συνεδρίασε δημόσια στο ακροατήριό του στις 7 Δεκεμβρίου 2016, με την εξής σύνθεση: Ι. Γράβαρης, Αντιπρόεδρος, Προεδρεύων, σε αναπλήρωση της Προέδρου του Τμήματος, που είχε κώλυμα, Κ. Νικολάου, Ι. Σύμπλης, Σύμβουλοι, Μ. Σταματοπούλου, Σ.-Ε. Σταφυλά, Πάρεδροι. Γραμματέας η Κ. Κεχρολόγου.

Για να δικάσει την από 22 Ιουλίου 2014 αίτηση:

της ανώνυμης εταιρείας με την επωνυμία "ΙΤΑΜΠΟΣ ΑΝΩΝΥΜΗ ΤΕΧΝΙΚΗ ΕΜΠΟΡΙΚΗ ΕΠΕΝΔΥΤΙΚΗ ΚΤΗΜΑΤΙΚΗ ΕΤΑΙΡΙΑ", και με διακριτικό τίτλο «ΙΤΑΜΠΟΣ ΑΕΒΕ», που εδρεύει στη Μεταμόρφωση Αττικής (12ο χιλ. Εθνικής Οδού Αθηνών-Λαμίας), η οποία δεν παρέστη,

κατά του Υπουργού Οικονομικών, ο οποίος παρέστη με τον Δημήτριο Φαρμάκη, Πάρεδρο του Νομικού Συμβουλίου του Κράτους.

Με την αίτηση αυτή η αναιρεσείουσα εταιρεία επιδιώκει να αναιρεθεί η υπ' αριθμ. 5674/2013 απόφαση του Διοικητικού Εφετείου Αθηνών.

Η εκδίκαση άρχισε με την ανάγνωση της εκθέσεως της εισηγήτριας, Παρέδρου Σ.-Ε. Σταφυλά.

Κατόπιν το δικαστήριο άκουσε τον εκπρόσωπο του Υπουργού, ο οποίος ζήτησε την απόρριψη της υπό κρίση αιτήσεως.

Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι

Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α

 Σ κ έ φ θ η κ ε κ α τ ά τ ο ν Ν ό μ ο

1. Επειδή, για την άσκηση της κρινόμενης αιτήσεως έχει καταβληθεί το νόμιμο παράβολο (1359238-1359239-3897910/2014, σειράς Α΄, ειδικά γραμμάτια παραβόλου).

2. Επειδή, με την αίτηση αυτή ζητείται η αναίρεση της 5674/2013 αποφάσεως του Διοικητικού Εφετείου Αθηνών με την οποία απορρίφθηκε προσφυγή της αναιρεσείουσας εταιρείας σχετικά με φορολογία μεταβίβασης ακινήτων. 

3. Επειδή, το δικόγραφο της αιτήσεως υπογράφεται από φερόμενο ως πληρεξούσιο δικηγόρο της αναιρεσείουσας εταιρείας. Κατά τη συζήτηση, όμως, της υποθέσεως στο ακροατήριο, η αναιρεσείουσα δεν παρέστη με πληρεξούσιο δικηγόρο, ούτε νομιμοποίησε τον υπογράφοντα με έναν από τους τρόπους που προβλέπονται στις διατάξεις του άρθρου 27 του π.δ. 18/1989 (ΦΕΚ Α΄ 8), όπως ισχύει. Κατόπιν αυτών, η κρινόμενη αίτηση πρέπει, σύμφωνα με τις εν λόγω διατάξεις να απορριφθεί ως απαράδεκτη.

 Δ ι ά τ α ύ τ α

Απορρίπτει την αίτηση.

Διατάσσει την κατάπτωση του παραβόλου, και

Επιβάλλει στην αναιρεσείουσα εταιρεία τη δικαστική δαπάνη του Δημοσίου, η οποία ανέρχεται σε τετρακόσια εξήντα (460) ευρώ.

Η διάσκεψη έγινε στην Αθήνα στις 5 Απριλίου 2017

Ο Προεδρεύων ΑντιπρόεδροςΗ Γραμματέας

 Ι. Γράβαρης Κ. Κεχρολόγου

και η απόφαση δημοσιεύθηκε σε δημόσια συνεδρίαση της 27ης Δεκεμβρίου 2018.

Η Πρόεδρος του Β´ ΤμήματοςΗ Γραμματέας

 Ε. Σάρπ Α. Ζυγουρίτσα

./.