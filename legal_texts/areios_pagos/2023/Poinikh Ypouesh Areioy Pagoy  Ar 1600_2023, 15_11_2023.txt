Αριθμός 1600/2023
ΤΟ ΔΙΚΑΣΤΗΡΙΟ ΤΟΥ ΑΡΕΙΟΥ ΠΑΓΟΥ
Ζ' ΠΟΙΝΙΚΟ ΤΜΗΜΑ
Συγκροτήθηκε από τους Δικαστές: Γεώργιο Χριστοδούλου Αντιπρόεδρο του Αρείου Πάγου, Μαρία Βάρκα, Αλεξάνδρα Αποστολάκη, Ελευθέριο Σισμανίδη και Γεώργιο Παπαγεωργίου-Εισηγητή, Αρεοπαγίτες.
Συνήλθε σε δημόσια συνεδρίαση στο Κατάστημά του στις 20 Σεπτεμβρίου 2023, με την παρουσία της Αντεισαγγελέως του Αρείου Πάγου Ευσταθίας Καπαγιάννη (γιατί κωλύεται ο Εισαγγελέας) και της Γραμματέως Ευθυμίας Καλογεροπούλου, για να δικάσει την αίτηση του αναιρεσείοντος - κατηγορουμένου Β. Τ. του Σ., κατοίκου ... Αττικής, ο οποίος εκπροσωπήθηκε από την πληρεξούσια δικηγόρο του Λυδία Τσοβόλα, για αναίρεση της υπ'αριθμ. 818,1535/2022 αποφάσεως του Πενταμελούς Εφ...ίου Κακουργημάτων Αθηνών. Με υποστηρίζουσες την κατηγορία τις: 1.Ανώνυμη τραπεζική εταιρεία με την επωνυμία: "...", νομίμως εκπροσωπούμενη, την οποία εκπροσώπησε ο Δημήτριος Κλειδαράς και 2.Ανώνυμη τραπεζική εταιρεία με την επωνυμία: "..." νομίμως εκπροσωπούμενη, η οποία εκπροσωπήθηκε από τον πληρεξούσιο δικηγόρο Νικόλαο Παναγόπουλο.
Το Πενταμελές Εφ...ίο Κακουργημάτων Αθηνών με την ως άνω απόφασή του διέταξε όσα λεπτομερώς αναφέρονται σ' αυτή, και o αναιρεσείων - κατηγορούμενος ζητεί την αναίρεση αυτής, για τους λόγους που αναφέρονται στην από 25 Ιανουαρίου 2023 αίτησή του αναιρέσεως, η οποία ασκήθηκε με δήλωση που επιδόθηκε στον Εισαγγελέα του Αρείου Πάγου στις 27.01.2023, έλαβε αριθμό πρωτοκόλλου 810/2023 και η οποία καταχωρίστηκε στο οικείο πινάκιο με τον αριθμό 119/2023.
Αφού άκουσε Την Αντεισαγγελέα, που πρότεινε να απορριφθεί η κρινόμενη αίτηση αναιρέσεως και να επιβληθούν τα έξοδα στον αναιρεσείοντα και τους πληρεξούσιους δικηγόρους των διαδίκων που ζήτησαν όσα αναφέρονται στα σχετικά πρακτικά.
ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ
1. Η κρινόμενη, από ....2023, δήλωση (αίτηση) του αναιρεσείοντος - κατηγορουμένου, Τ. Β. του Σ. και της Δ., κατοίκου ... Αττικής (οδός ... ...), για αναίρεση της υπ' αρ. 818, 1535/2022 απόφασης του Πενταμελούς Εφ...ίου Αθηνών, που δίκασε σε δεύτερο βαθμό και καταδίκασε αυτόν (αναιρεσείοντα-κατηγορούμενο), για τις αξιόποινες πράξεις της πλαστογραφίας και της απάτης από κοινού και κατά μόνας αμφότερα σε κακουργηματική μορφή σε συνολική ποινή καθείρξεως οκτώ (8) ετών, ασκήθηκε νομότυπα, με επίδοση της ανωτέρω δήλωσης (αίτησης) στον Εισαγγελέα του Αρείου Πάγου, την ....2023 (αρ. γενικού πρωτ. της Εισαγγελίας του Αρείου Πάγου 810/....2023), και εμπρόθεσμα, εντός της προβλεπόμενης από τη διάταξη του άρθρου 473 παρ. 3 του ΚΠοινΔ εικοσαήμερης προθεσμίας από τότε που καταχωρίστηκε καθαρογραμμένη στο ειδικό βιβλίο που τηρείται από τη γραμματεία του ποινικού τμήματος του ανωτέρω Δικαστηρίου, την 10.1.223, είναι δε παραδεκτή (άρθρα 466 παρ. 1, 473 παρ. 2, 3 και 474 παρ. 2Α, 4 του Κ.Ποιν.Δ.), καθόσον περιέχει σαφείς και ορισμένους λόγους, συνιστάμενους σε έλλειψη ειδικής και εμπεριστατωμένης αιτιολογίας της προσβαλλόμενης απόφασης, καθώς και εσφαλμένη ερμηνεία και εφαρμογή ουσιαστικής ποινικής διάταξης από το δικαστήριο που την εξέδωσε. Επομένως, πρέπει να ερευνηθεί περαιτέρω για την βασιμότητα των λόγων της.
2. Κατά τη διάταξη του άρθρου 216 παρ. 1 του π. Π.Κ., που ίσχυε κατά τον χρόνο τελέσεως των πράξεων "1. Όποιος καταρτίζει πλαστό ή νοθεύει έγγραφο, με σκοπό να παραπλανήσει με τη χρήση του άλλον σχετικά με γεγονός που μπορεί να έχει έννομες συνέπειες, τιμωρείται με φυλάκιση τουλάχιστον τριών μηνών. Η χρήση του εγγράφου από αυτόν θεωρείται επιβαρυντική περίπτωση. 2. Με την ίδια ποινή τιμωρείται όποιος για τον παραπάνω σκοπό εν γνώσει χρησιμοποιεί πλαστό ή νοθευμένο έγγραφο. 3. Αν ο υπαίτιος αυτών των πράξεων (παράγραφοι 1-2) σκόπευε να προσπορίσει στον εαυτό του ή σε άλλον περιουσιακό όφελος βλάπτοντας τρίτον ή σκόπευε να βλάψει άλλον τιμωρείται με κάθειρξη μέχρι δέκα ετών, εάν το συνολικό όφελος ή η συνολική ζημία υπερβαίνουν το ποσό των εκατόν είκοσι χιλιάδων ευρώ (120.000 ευρώ). Με την ίδια ποινή τιμωρείται ο υπαίτιος που διαπράττει πλαστογραφίες κατ' επάγγελμα ή κατά συνήθεια και το συνολικό όφελος ή η συνολική ζημία υπερβαίνουν το ποσό των τριάντα χιλιάδων ευρώ (30.000 ευρώ). Από τη διάταξη αυτή, η οποία αποβλέπει στην προστασία της δημόσιας πίστης περί τα υπομνήματα και της ασφάλειας των εγγράφων συναλλαγών (και όχι της περιουσίας ή άλλων αγαθών), προκύπτει ότι, για τη στοιχειοθέτηση της αντικειμενικής υποστάσεως του εγκλήματος της πλαστογραφίας, απαιτείται είτε η εξαρχής κατάρτιση από τον δράστη εγγράφου που εμφανίζεται ότι καταρτίστηκε από άλλον με απομίμηση της γραφής ή υπογραφής του είτε η νόθευση από τον δράστη γνήσιου εγγράφου. Ως νόθευση εγγράφου νοείται η αλλοίωση της εννοίας του με μεταβολή του περιεχομένου του, η οποία μπορεί να γίνει με την προσθήκη, την εξάλειψη ή την αντικατάσταση λέξεων, αριθμών, σημείων και άλλων στοιχείων του γνήσιου εγγράφου, αλλά και με περιορισμό του αρχικού περιεχομένου του, ώστε να μεταβάλλεται η αποδεικτική δύναμή του. Για τη στοιχειοθέτηση της υποκειμενικής υποστάσεως της πλαστογραφίας απαιτείται δόλος, ο οποίος περιλαμβάνει: α) τη γνώση και θέληση των περιστατικών που απαρτίζουν την πράξη της πλαστογραφίας και β) τον σκοπό του δράστη να παραπλανήσει με τη χρήση του (εξαρχής) πλαστού ή νοθευμένου εγγράφου άλλον ως προς γεγονός που μπορεί να έχει έννομες συνέπειες, δηλαδή ως προς γεγονός που είναι σημαντικό για τη θεμελίωση, διατήρηση, μεταβολή ή κατάργηση δικαιώματος ή έννομης σχέσης ή κατάστασης δημόσιου ή ιδιωτικού χαρακτήρα. Οι έννομες συνέπειες μπορεί να αφορούν αυτόν που παραπλανάται ή τρίτο πρόσωπο, ενώ δεν απαιτείται να επήλθε πράγματι η επιδιωκόμενη παραπλάνηση (Ολ. ΑΠ 179/1990, ΑΠ 787/2022, ΑΠ 617/2021). Εξάλλου, κατά την έννοια του άρθρου 216 παρ.2 του Π.Κ., χρήση πλαστού εγγράφου συνιστά κάθε ενέργεια, η οποία εντασσόμενη στον σκοπό σύνταξης ή τον προορισμό του εγγράφου και κατευθυνόμενη σε παραπλάνηση άλλου, καθιστά προσιτό το έγγραφο και παρέχει τη δυνατότητα στον άλλον (εκείνον που επιδιώκεται να παραπλανηθεί) να λάβει γνώση του περιεχομένου του, χωρίς να απαιτείται ο τελευταίος να έλαβε πράγματι γνώση του εγγράφου ή να παραπλανήθηκε. Για την υποκειμενική στοιχειοθέτηση της χρήσης πλαστού εγγράφου, απαιτείται η συνδρομή στο πρόσωπο του δράστη κατά τον χρόνο της χρήσης των εξής στοιχείων: α) γνώση ότι το έγγραφο είναι πλαστό, β) συνείδηση (επίγνωση) ότι η ενέργειά του συνιστά χρήση του εγγράφου με την παραπάνω έννοια και γ) σκοπός του δράστη να προκαλέσει ή να ενισχύσει σε άλλον πλάνη ως προς τη γνησιότητα του εγγράφου και μέσω αυτής να πετύχει συμπεριφορά του τελευταίου που μπορεί να έχει έννομες συνέπειες (ΑΠ 881/2022, ΑΠ 1232/2019). Οι πιο πάνω πράξεις της πλαστογραφίας λαμβάνουν κακουργηματικό χαρακτήρα, κατά τη διάταξη της παρ. 3 του αυτού άρθρου του ΠΚ, μετά την αντικατάστασή της με το άρθρο 14 παρ. 2 α', β' του ν. 2721/1999, αν ο υπαίτιος αυτών των πράξεων (της πλαστογραφίας και χρήσεως πλαστού ή νοθευμένου εγγράφου), σκόπευε να προσπορίσει στον εαυτό του ή σε άλλον περιουσιακό όφελος βλάπτοντας τρίτον ή σκόπευε να βλάψει άλλον, οπότε τιμωρείται με κάθειρξη μέχρι δέκα (10) ετών, εάν το συνολικό όφελος ή η συνολική ζημία υπερβαίνουν το ποσό των εβδομήντα τριών χιλιάδων ευρώ (73.000 ευρώ) και ήδη εκατόν είκοσι χιλιάδων ευρώ (120.00 ευρώ) ή ο υπαίτιος διαπράττει πλαστογραφίες κατ' επάγγελμα ή κατά συνήθεια και το συνολικό όφελος ή η συνολική ζημία υπερβαίνει το ποσό των τριάντα χιλιάδων ευρώ (30.000 ευρώ), (το ποσό των 120.000 ευρώ και 30.000 ευρώ ορίστηκαν με την παρ. 1β' του άρθρου 25 του ν. 4055/2012). Για την στοιχειοθέτηση κακουργηματικής πλαστογραφίας δεν είναι αναγκαίο η περιουσιακή μετακίνηση να είναι άμεσα συνδεδεμένη με αυτήν, με την έννοια ότι θα πρέπει να επέρχεται ευθέως και αμέσως δια μόνης της υλικής πράξης της κατάρτισης ή νόθευσης εγγράφου. Αρκεί ότι το όφελος ή η περιουσιακή ζημία έχουν ενταχθεί στον επιδιωκόμενο σκοπό και στο εν γένει με την πλαστογραφία παραπλανητικό σχέδιο του δράστη και με την κατάρτιση του πλαστού εγγράφου διαμορφώνονται οι όροι και προϋποθέσεις για να υπάρξει στη συνέχεια η δυνατότητα, έστω και με την παρεμβολή άλλων ενεργειών του δράστη, χρονικώς επομένων της κατάρτισης του πλαστού εγγράφου, να επέλθει το σκοπηθέν όφελος ή η περιουσιακή ζημία. Οι τυχόν επιπρόσθ...ς και επόμενες ενέργειες του δράστη δεν αναιρούν το πρόσφορο της πλαστογραφίας ή της νόθευσης να επιφέρει το περιουσιακό όφελος ή την περιουσιακή ζημία την οποία επιδιώκει ο δράστης, αφού κατά την έννοια της ερμηνευόμενης διάταξης για τη θεμελίωση του αξιοποίνου ο νόμος απέβλεψε όχι στην αμεσότητα της ενεργείας του δράστη σε σχέση με το αποτέλεσμα της περιουσιακής βλάβης ή του οφέλους, αλλά στην αμεσότητα του κινδύνου τον οποίο ενέχει αυτή καθ' εαυτή η υλική πράξη της πλαστογραφίας έστω και αν πρέπει να ακολουθήσει ενδεχομένως και περαιτέρω ενέργεια αυτού, η οποία ουσιαστικώς ενεργοποιεί τον κίνδυνο της επέλευσης του οφέλους ή της βλάβης. Περί των ανωτέρω, τέλος, συνηγορεί και το γεγονός ότι στην πλαστογραφία υπό οποιαδήποτε μορφή (κατάρτιση πλαστού ή νόθευση γνησίου εγγράφου) η διαβάθμιση του αξιοποίνου της διαπλάσσεται στον νόμο ως έγκλημα σκοπού και με αυτήν, δια της συστηματικής ένταξής της στο περί τα υπομνήματα κεφάλαιο του Π.Κ., σκοπείται η ασφάλεια και ακεραιότητα των εγγράφων συναλλαγών και όχι των περιουσιακών δικαίων (Ολ. ΑΠ 3/2008, ΑΠ 787/2022, ΑΠ 855/2014). Εξάλλου, ως "περιουσιακό όφελος" νοείται κάθε βελτίωση της περιουσιακής κατάστασης του δράστη ή άλλου υπέρ του οποίου ενεργεί, που επέρχεται με την αύξηση της οικονομικής αξίας της περιουσίας του ωφελούμενου ή την προσπόριση άλλων ωφελημάτων οικονομικού χαρακτήρα ή με την αποσόβηση της μείωσης της περιουσίας του με βλάβη άλλου, η οποία και μόνη αρκεί για τη θεμελίωση της πλαστογραφίας σε βαθμό κακουργήματος αν το όφελος ή η βλάβη υπερβαίνουν τα εκατό είκοσι χιλιάδες ευρώ (120.000 ευρώ). Ζημιούμενος αμέσως από το ως άνω έγκλημα δεν είναι μόνο εκείνος του οποίου πλαστογραφήθηκε η υπογραφή ή νοθεύτηκε το έγγραφο του οποίου είναι εκδότης αλλά και όποιος ζημιώνεται αμέσως από τη χρήση του (ΑΠ 1045/2022, ΑΠ 617/2021, ΑΠ 1080/2019).
3. Κατά τη διάταξη του άρθρου 216 παρ. 1, 2, 3, 4 του νέου ΠΚ, που ισχύει από 1-7-2019: "1.Όποιος καταρτίζει πλαστό ή νοθεύει έγγραφο με σκοπό να παραπλανήσει με τη χρήση του άλλον σχετικά με γεγονός που μπορεί να έχει έννομες συνέπειες τιμωρείται με φυλάκιση και χρηματική ποινή. 2. Με την ίδια ποινή τιμωρείται όποιος για τον παραπάνω σκοπό εν γνώσει χρησιμοποιεί πλαστό ή νοθευμένο έγγραφο. 3. Αν ο υπαίτιος αυτών των πράξεων (παράγραφοι 1-2) σκόπευε να προσπορίσει στον εαυτό του ή σε άλλον περιουσιακό όφελος βλάπτοντας τρίτον ή σκόπευε να βλάψει άλλον, και το συνολικό όφελος ή η συνολική ζημία υπερβαίνει τις εκατόν είκοσι χιλιάδες ευρώ (120.000 ευρώ) τιμωρείται με κάθειρξη έως δέκα (10) έτη και χρηματική ποινή. 4. Αν οι πράξεις των παραγράφων 1 και 2 στρέφονται άμεσα κατά του νομικού προσώπου του ελληνικού Δημοσίου, των νομικών προσώπων Δημοσίου Δικαίου ή των οργανισμών τοπικής αυτοδιοίκησης και το συνολικό περιουσιακό όφελος ή η συνολική ζημία υπερβαίνει συνολικά τις εκατόν είκοσι χιλιάδες ευρώ (120.000 ευρώ), επιβάλλεται κάθειρξη τουλάχιστον δέκα (10) ετών και χρηματική ποινή έως χίλιες ημερήσιες μονάδες. Οι πράξεις αυτές παραγράφονται μετά είκοσι (20) έτη.".
4. Κατά τη διάταξη του άρθρου 386 παρ. 1, 2, 3 του παλαιού ΠΚ, που ίσχυε κατά το χρόνο τελέσεως των πράξεων: "1. Όποιος με σκοπό να αποκομίσει ο ίδιος ή άλλος παράνομο περιουσιακό όφελος βλάπτει ξένη περιουσία πείθοντας κάποιον σε πράξη, παράλειψη ή ανοχή με την εν γνώσει παράσταση ψευδών γεγονότων σαν αληθινών ή την αθέμιτη απόκρυψη ή παρασιώπηση αληθινών γεγονότων τιμωρείται με φυλάκιση τουλάχιστον τριών (3) μηνών και αν η ζημία που προξενήθηκε είναι ιδιαίτερα μεγάλη, με φυλάκιση τουλάχιστον δύο (2) ετών. 2. Οι διατάξεις του άρθρου 72 για το κατάστημα ... εφαρμόζονται και εδώ. 3. Επιβάλλεται κάθειρξη μέχρι δέκα (10) ετών: α) αν ο υπαίτιος διαπράττει απάτες κατ' επάγγελμα ή κατά συνήθεια και το συνολικό όφελος ή η συνολική ζημία υπερβαίνουν το ποσό των τριάντα χιλιάδων ευρώ (30.000 ευρώ)". Με τη διάταξη αυτή προβλέπεται το έγκλημα της απάτης, το οποίο στρέφεται κατά της περιουσίας και για τη στοιχειοθέτηση του οποίου απαιτούνται οι εξής προϋποθέσεις : α) Σκοπός του δράστη να περιποιήσει στον εαυτό του ή σε άλλον παράνομο περιουσιακό όφελος, χωρίς να απαιτείται και η πραγμάτωσή του. β) Εν γνώσει παράσταση ψευδών γεγονότων σαν αληθινών ή αθέμιτη απόκρυψη ή παρασιώπηση αληθινών γεγονότων, από τα οποία ως παραγωγό αιτία να έχει παραπλανηθεί κάποιος και να έχει προβεί σε επιζήμια γι' αυτόν ή για άλλον πράξη, παράλειψη ή ανοχή. Και γ) βλάβη ξένης, κατά το αστικό δίκαιο, περιουσίας, που να τελεί σε αιτιώδη σύνδεσμο με τις παραπλανητικές ενέργειες ή παραλείψεις. Η παραπλάνηση του άλλου πραγματώνεται, με τρεις υπαλλακτικά μικτούς τρόπους (παράσταση - απόκρυψη - παρασιώπηση), που κατατείνουν σε ένα και το αυτό έγκλημα, οι οποίοι διαφέρουν εννοιολογικά μεταξύ τους και εκ των οποίων οι δύο πρώτοι, συνιστούν περιπτώσεις θετικής απατηλής συμπεριφοράς, ενώ ο τρίτος, της παρασιώπησης δηλαδή αληθινών γεγονότων, περίπτωση απατηλής συμπεριφοράς με παράλειψη, την παράλειψη δηλαδή ανακοίνωσης αληθινών γεγονότων, για τα οποία υπήρχε υποχρέωση ανακοίνωσης από το νόμο, σύμβαση ή προηγούμενη συμπεριφορά του υπαιτίου. Ως παράσταση ψευδών γεγονότων σαν αληθινών, η οποία μπορεί να είναι ρητή ή να συνάγεται σιωπηρά από τη συμπεριφορά του δράστη νοείται οποιαδήποτε ανακοίνωση, δήλωση, διαβεβαίωση ή ισχυρισμός αυτού, που εμπεριέχει ανακριβή παρουσίαση ή απεικόνιση της πραγματικότητας και αποσκοπεί στην απόκτηση από τον ίδιο ή από άλλον παράνομου περιουσιακού οφέλους. Ως περιουσία νοείται το σύνολο των οικονομικών αγαθών του προσώπου που έχουν χρηματική αξία, ενώ ως βλάβη νοείται η μείωση ή χειροτέρευση της περιουσιακής κατάστασης προσώπου, την οποία δεν αναιρεί η τυχόν ύπαρξη ενεργού αξίωσης του παθόντος για αποκατάσταση της ζημίας κατ' αυτού που την προκάλεσε, έστω και αν ο τελευταίος είναι απόλυτα αξιόχρεος, αφού για την ικανοποίηση της σχετικής αξίωσης απαιτείται δικαστικός αγώνας, ο οποίος συνιστά πάντοτε περιουσιακή βλάβη. Η απειλή περιουσιακής ζημίας θεωρείται βλάβη, όταν προκαλεί χειροτέρευση της οικονομικής κατάστασης που υπάρχει κατά την τέλεση της πράξης. Αιτιώδης δε σύνδεσμος υπάρχει, όταν η βλάβη επέρχεται ως άμεσο και αναγκαίο αποτέλεσμα της απατηλής συμπεριφοράς του δράστη (ΑΠ 522/2022, ΑΠ 550/2021, ΑΠ 1080/2019). Ακόμη, ο χρόνος τέλεσης του εγκλήματος της απάτης, ενόψει και του άρθρου 17 του Π.Κ., συμπίπτει με το χρόνο, κατά τον οποίο ο δράστης, ενεργώντας με σκοπό να προσπορίσει στον εαυτό του ή σε άλλον παράνομο περιουσιακό όφελος, πραγμάτωσε και τελικώς ολοκλήρωσε την απατηλή συμπεριφορά, προβαίνοντας στην παράσταση ψευδών γεγονότων ως αληθινών ή στην αθέμιτη απόκρυψη ή παρασιώπηση των αληθινών που συνιστούν τους υπαλλακτικώς μικτούς τρόπους τελέσεως της απάτης, είναι δε αδιάφορος ο τυχόν μεταγενέστερος χρόνος, οπότε ο παραπλανηθείς προέβη στη ζημιογόνο ενέργεια, παράλειψη ή ανοχή, καθώς και ο τυχόν μεταγενέστερος χρόνος επελεύσεως της περιουσιακής βλάβης του παθόντος, οπότε και θεωρείται συντελεσθείσα η απάτη (ΑΠ 617/2021, ΑΠ 1471/2019). Επίσης, από την διάταξη του άρθρου 98 του Π.Κ. προκύπτει ότι κατ' εξακολούθηση έγκλημα είναι εκείνο το οποίο τελείται από το ίδιο πρόσωπο και απαρτίζεται από περισσότερες ομοειδείς πράξεις, διακρινόμενες χρονικά μεταξύ τους, που προσβάλλουν το ίδιο έννομο αγαθό και κάθε μία περιέχει πλήρη τα στοιχεία ενός και του αυτού εγκλήματος, συνδέονται δε μεταξύ τους με την ταυτότητα της προς εκτέλεση αποφάσεως. Έτσι, επί απάτης κατά το άρθρο 386 του Π.Κ., τότε μόνο θα υπάρχουν περισσότερες πράξεις, που αν συνδέονται και με την ταυτότητα της αποφάσεως προς τέλεσή τους, θα αποτελούν κατ' εξακολούθηση τέλεση αυτής, αν κάθε επιζήμια για τον παθόντα πράξη είναι αποτέλεσμα χωριστής πλάνης του εξαπατηθέντος, που προκλήθηκε από χωριστή απατηλή συμπεριφορά του κατηγορουμένου. Αντίθετα, τελείται μία πράξη απάτης, όταν εξαιτίας της άπαξ επελθούσης πλάνης, ο εξαπατώμενος προβαίνει σε περισσότερες και σε διαφορετικούς χρόνους (διαδοχικές) επιζήμιες πράξεις (ΑΠ 212/2022, ΑΠ 550/2021, ΑΠ 1232/2019).
Κατά τη διάταξη του άρθρου 386 παρ. 1, 2 του νέου Π.Κ. που ισχύει από την 1η-7-2019: "1. Όποιος με την εν γνώσει παράσταση ψευδών γεγονότων σαν αληθινών ή την αθέμιτη απόκρυψη ή παρασιώπηση αληθινών γεγονότων βλάπτει ξένη περιουσία πείθοντας κάποιον σε πράξη, παράλειψη ή ανοχή με σκοπό από τη βλάβη αυτής της περιουσίας να αποκομίσει ο ίδιος ή άλλος παράνομο περιουσιακό όφελος τιμωρείται με φυλάκιση και χρηματική ποινή. Αν η ζημία που προκλήθηκε υπερβαίνει συνολικά το ποσό των εκατόν είκοσι χιλιάδων ευρώ (120.000 ευρώ) επιβάλλεται κάθειρξη έως δέκα (10) έτη και χρηματική ποινή. 2. Αν η απάτη στρέφεται άμεσα κατά του νομικού προσώπου του ελληνικού δημοσίου, των νομικών προσώπων δημοσίου δικαίου ή των οργανισμών τοπικής αυτοδιοίκησης και η ζημιά που προκλήθηκε υπερβαίνει συνολικά το ποσό των εκατόν είκοσι χιλιάδων ευρώ (120.000 ευρώ) επιβάλλεται κάθειρξη τουλάχιστον δέκα (10) ετών και χρηματική ποινή έως χίλιες ημερήσιες μονάδες. Η πράξη αυτή παραγράφεται μετά είκοσι (20) έτη". 6.Εξάλλου, κατά τη διάταξη του άρθρου 1 παρ. 1 του ισχύσαντος μέχρι 30-6-2019 ν. 1608/1950 (για τους καταχραστές του Δημοσίου κ.τ.λ.), στον ένοχο των αδικημάτων που προβλέπονται στα άρθρα, μεταξύ άλλων, 216 και 386 του ΠΚ, εφόσον αυτά στρέφονται κατά του Δημοσίου ή Ν.Π.Δ.Δ. ή κατ' άλλου νομικού προσώπου από εκείνα που αναφέρονται στο άρθρο 263 Α του Ποινικού Κώδικα, και το όφελος που πέτυχε ή επιδίωξε ο δράστης ή η ζημία που προξενήθηκε ή οπωσδήποτε απειλήθηκε στο Δημόσιο ή στα πιο πάνω νομικά πρόσωπα, υπερβαίνει το ποσό των 150.000 ευρώ, "επιβάλλεται η ποινή της κάθειρξης και αν συντρέχουν ιδιαζόντως επιβαρυντικές περιστάσεις, ιδίως αν ο ένοχος εξακολούθησε επί μακρό χρόνο την εκτέλεση του εγκλήματος ή το αντικείμενο του είναι ιδιαίτερα μεγάλης αξίας, επιβάλλεται η ποινή της ισόβιας κάθειρξης". Ο νόμος αυτός (1608/1950) δεν καθιέρωνε αυτοτελώς το αξιόποινο, ούτε μετέβαλλε τους όρους και τα στοιχεία που ορίζονται από τις οικείες διατάξεις του ΠΚ για τα εγκλήματα που αναφέρονται στο άρθρο 1 παρ. 1 αυτού, αλλά απλώς επαύξανε, υπό ορισμένες προϋποθέσεις, την ποινή. Περαιτέρω, ταυτόχρονα με την κατάργηση του ισχύσαντος μέχρι 30-6-2019 ΠΚ καταργήθηκε και ο ν. 1608/1950. Συγκεκριμένα, κατά τη μεταβατική διάταξη του άρθρου 462 ΠΚ, "Από την έναρξη ισχύος του παρόντος Ποινικού Κώδικα καταργείται ο νόμος 1608/1950 που ισχύει από την 1η Ιανουαρίου 1951, καθώς και κάθε διάταξη που τροποποιούσε το νόμο αυτό". Από την αντιπαραβολή των παραπάνω διατάξεων προκύπτει ότι είναι ευμενέστερες, ως προς την στερητική της ελευθερίας ποινή που ενδιαφέρει εν προκειμένω, οι διατάξεις των άρθρων 216 παρ. 1, 2, 3 εδ. α' και 386 παρ. 1 εδ. β' του ισχύοντος ΠΚ, αφού η απειλούμενη με αυτές ποινή της κάθειρξης των 5 τουλάχιστον ετών με ανώτερο όριο αυτό των 15 ετών (κατά την ευμενέστερη διάταξη της παρ. 2 του άρθρου 52 του ισχύοντος ΠΚ) είναι ευμενέστερη αυτής της κάθειρξης με πλαίσιο αυτό των 5 έως 20 ετών κατά τη διάταξη του άρθρου 52 παρ. 3 του παλαιού ΠΚ, που προβλεπόταν για την επιβαρυντική περίσταση του ν. 1608/1950 παρ. 1 περ. α' (όταν το αντικείμενο υπερβαίνει το ποσό των 150.000 ευρώ) (ΑΠ 1035/2022).
7.Περαιτέρω, σύμφωνα με τη διάταξη του άρθρου 45 τόσο του παλαιού όσο και του νέου Ποινικού Κώδικα με τον όρο "από κοινού" νοείται αντικειμενικά σύμπραξη στην εκτέλεση της κύριας πράξεως και υποκειμενικά κοινός δόλος, δηλαδή ο κάθε αυτουργός θέλει ή αποδέχεται την πραγμάτωση της αντικειμενικής υποστάσεως του διαπραττόμενου εγκλήματος, γνωρίζοντας ότι και οι λοιποί συμμέτοχοι πράττουν με δόλο τελέσεως του ίδιου εγκλήματος και θέλει ή αποδέχεται να ενώσει την δική του δράση με εκείνη των άλλων προς πραγμάτωση της αντικειμενικής υποστάσεως του εν λόγω εγκλήματος. Η σύμπραξη στην εκτέλεση της κύριας πράξεως μπορεί να συνίσταται ή στο ότι καθένας πραγματώνει την όλη αντικειμενική υπόσταση του εγκλήματος ή στο ότι το έγκλημα πραγματώνεται με τις συγκλίνουσες επί μέρους πράξεις των συμμετόχων, ταυτόχρονες ή διαδοχικές, χωρίς να είναι αναγκαίο να αναφέρονται και οι επί μέρους πράξεις καθενός από τους συναυτουργούς (ΑΠ 101/2022, ΑΠ 199/2020, ΑΠ 667/2010). 8.Εξάλλου, η καταδικαστική απόφαση έχει την απαιτούμενη, από τα άρθρα 93 παρ. 3 του Συντάγματος και 139 του Κ.Ποιν.Δ., ειδική και εμπεριστατωμένη αιτιολογία, η έλλειψη της οποίας ιδρύει τον εκ του άρθρου 510 παρ. 1 στοιχ. Δ' του Κ.Ποιν.Δ. λόγο αναιρέσεως, όταν αναφέρονται σε αυτήν με σαφήνεια, πληρότητα και χωρίς αντιφάσεις, τα πραγματικά περιστατικά που προέκυψαν από την αποδεικτική διαδικασία, στα οποία στηρίχθηκε η κρίση του δικαστηρίου για τη συνδρομή των αντικειμενικών και υποκειμενικών στοιχείων του εγκλήματος, για το οποίο κηρύχθηκε ένοχος ο κατηγορούμενος, οι αποδείξεις που τα θεμελιώνουν και οι νομικές σκέψεις υπαγωγής των περιστατικών αυτών στην ουσιαστική ποινική διάταξη που εφαρμόστηκε. Για την ύπαρξη τέτοιας αιτιολογίας, είναι παραδεκτή η αλληλοσυμπλήρωση του σκεπτικού με το διατακτικό της αποφάσεως, που αποτελούν ενιαίο σύνολο. Σε σχέση με τα αποδεικτικά μέσα, που λήφθηκαν υπόψη από το Δικαστήριο για την καταδικαστική του κρίση, για την πληρότητα της αιτιολογίας, αρκεί ο κατ' είδος προσδιορισμός τους (μάρτυρες, έγγραφα, κ.λπ.), χωρίς να απαιτείται ειδικότερη αναφορά ή αναλυτική παράθεσή τους και μνεία του τί προέκυψε από το καθένα χωριστά, πρέπει όμως να προκύπτει με βεβαιότητα ότι το Δικαστήριο τα έλαβε υπόψη και τα συνεκτίμησε όλα και όχι μόνον ορισμένα από αυτά, ενώ δεν είναι απαραίτητη η αξιολογική συσχέτιση και σύγκριση των διαφόρων αποδεικτικών μέσων και των μαρτυρικών καταθέσεων μεταξύ τους και δεν απαιτείται να προσδιορίζεται ποιο βάρυνε περισσότερο για το σχηματισμό της δικανικής κρίσεως ούτε χρειάζεται να διευκρινίζεται από ποιο ή ποια αποδεικτικά μέσα αποδείχθηκε η κάθε παραδοχή. Όμως, δεν αποτελούν λόγους αναιρέσεως η εσφαλμένη εκτίμηση των αποδείξεων και, ειδικότερα, η εσφαλμένη εκτίμηση και αξιολόγηση των μαρτυρικών καταθέσεων και των εγγράφων, η παράλειψη αναφοράς και αξιολογήσεως κάθε αποδεικτικού στοιχείου χωριστά και η παράλειψη συσχετίσεως των αποδεικτικών μέσων μεταξύ τους, καθόσον, στις περιπτώσεις αυτές, με την επίφαση της ελλείψεως αιτιολογίας, πλήττεται η αναιρετικώς ανέλεγκτη κρίση του Δικαστηρίου της ουσίας. Η ύπαρξη του δόλου δεν είναι, κατ' αρχήν, αναγκαίο να αιτιολογείται ιδιαιτέρως, διότι ενυπάρχει στη θέληση παραγωγής των πραγματικών περιστατικών που συγκροτούν την αντικειμενική υπόσταση του εγκλήματος και εξυπακούεται ότι υπάρχει σε κάθε συγκεκριμένη περίπτωση από την πραγμάτωση των περιστατικών αυτών, εκτός αν ο νόμος αξιώνει πρόσθετα στοιχεία για το αξιόποινο, όπως ο σκοπός επελεύσεως ορισμένου πρόσθετου αποτελέσματος (εγκλήματα με υπερχειλή υποκειμενική υπόσταση) ή η γνώση ορισμένου περιστατικού (άμεσος δόλος), πράγμα που όπως προαναφέρθηκε συμβαίνει στα εγκλήματα της απάτης και της πλαστογραφίας οπότε η αιτιολογία πρέπει να εκτείνεται και στα στοιχεία αυτά. Τέλος, κατά το άρθρο 510 παρ. 1 στοιχ. Ε' του Κ.Ποιν.Δ., λόγο αναιρέσεως της αποφάσεως αποτελεί και η εσφαλμένη ερμηνεία ή εφαρμογή ουσιαστικής ποινικής διατάξεως. Εσφαλμένη ερμηνεία ουσιαστικής ποινικής διατάξεως υπάρχει όταν το Δικαστήριο αποδίδει σε αυτήν έννοια διαφορετική από εκείνη που πραγματικά έχει, εσφαλμένη δε εφαρμογή ουσιαστικής ποινικής διατάξεως συντρέχει όταν το Δικαστήριο δεν υπήγαγε σωστά τα πραγματικά περιστατικά, που δέχθηκε ότι προέκυψαν από την αποδεικτική διαδικασία, στη διάταξη που εφάρμοσε. Περίπτωση εσφαλμένης εφαρμογής ουσιαστικής ποινικής διατάξεως, υπάρχει και όταν η διάταξη αυτή παραβιάζεται εκ πλαγίου, πράγμα που συμβαίνει όταν στο πόρισμα της αποφάσεως, που περιλαμβάνεται στο συνδυασμό του διατακτικού με το σκεπτικό της και που ανάγεται στα στοιχεία και στην ταυτότητα του οικείου εγκλήματος, έχουν εμφιλοχωρήσει ελλείψεις, ασάφειες, αντιφάσεις ή λογικά κενά, με αποτέλεσμα να καθίσταται ανέφικτος ο έλεγχος της ορθής ή μη εφαρμογής του νόμου, οπότε η απόφαση δεν έχει νόμιμη βάση (Ολ. ΑΠ 3/2008, ΑΠ 753/2023, ΑΠ 1662/2022). 9.Στην προκειμένη περίπτωση το Πενταμελές Εφ...ίο μετά από συνεκτίμηση όλων των αποδεικτικών μέσων, τα οποία προσδιορίζονται κατ' είδος σ' αυτήν (ένορκες καταθέσεις των μαρτύρων κατηγορίας, πρακτικά της πρωτοβάθμιας δίκης και έγγραφα των οποίων έγινε ανάγνωση), δέχθηκε ανελέγκτως, ότι αποδείχθηκαν τα εξής: "Ο πρώτος κατηγορούμενος Β.Τ., ήταν καθηγητής Αγγλικών καν οικονομικός σύμβουλος, αρμόδιος για την εξεύρεση πελατών, στην ..., θυγατρική εταιρεία της τράπεζας .... Ο δεύτερος κατηγορούμενος, Ν. Τ., ήταν καθηγητής πληροφορικής και άτυπα εξωτερικός συνεργάτης της ..., συνεργαζόταν δε με τον πρώτο κατηγορούμενο. Στις ...-2005 οι άνω κατηγορούμενοι πήγαν στο κατάστημα της ... Τράπεζας ... στο ... Αττικής, όπου ο πρώτος (Β. Τ.) κατέθεσε αίτηση με την οποία αναφέροντας ότι είναι συνιδιοκτήτης φροντιστηρίου ξένων γλωσσών ζήτησε να του χορηγηθεί δάνειο ύψους 5.000 ευρώ. κάρτα ανάληψης και καρνέ επιταγών. Στην αίτηση αυτή επισύναψε φωτοαντίγραφα εκκαθαριστικών της Γ. Εφορίας Αθηνών για τα έτη ..., στη συνέχεια δε προσκόμισε και τα φερόμενα ως πρωτότυπα. Μετά από έρευνα στον ... η Τράπεζα διαπίστωσε ότι ο αιτών ήταν λευκός από το ... ότι διέθ... έξι διαφορετικά νούμερα πελάτη σε έτερα, καταστήματα, ότι τα νούμερα των δύο ταυτοτήτων, που βρέθηκαν στον ... είχαν δηλωθεί ως απωλεσθέντα και ότι τα προσκομισθέντα πρωτότυπα εκκαθαριστικά δεν είχαν εκδοθεί από τη ... Αθηνών. Κατόπιν αυτών, ο Διευθυντής της Τράπεζας Η. Χ. επικοινώνησε με το Τμήμα Ασφαλείας ... και κατόπιν υπόδειξης των αστυνομικών κάλεσε τον αιτούντα για να τον ενημερώσει. Στις ...-2005 εμφανίστηκε στο άνω κατάστημα της Τράπεζας, εκ μέρους του πρώτου, ο δεύτερος κατηγορούμενος και ζήτησε να του παραδοθούν τα κατατεθέντα πρωτότυπα εκκαθαριστικά. Ο προαναφερόμενος Διευθυντής του καταστήματος του είπε ότι έπρεπε να περάσει ο ίδιος ο αιτών, ο οποίος ειδοποιήθηκε προς τούτο από υπάλληλο της Τράπεζας. Έτσι, στις ...-2005 προσήλθαν στο κατάστημα οι δύο πρώτοι εκκαλούντες. όπου ο πρώτος εξ αυτών υπέγραψε τη σύμβαση, ενώ, αμέσως μετά, συνελήφθησαν και οι δύο από την αστυνομία. Ακολούθως κατά τη διενέργεια ερευνών στις οικίες των άνω κατηγορουμένων βρέθηκαν και κατασχέθηκαν διάφορα έγγραφα και ειδικότερα, στην οικία του πρώτου βρέθηκαν, μεταξύ άλλων, φωτοαντίγραφα δελτίων αστυνομικών ταυτοτήτων διαφόρων ατόμων, φορολογικές δηλώσεις εκτυπωμένες από ηλεκτρονικό υπολογιστή, ενώ στην οικία του δεύτερου βρέθηκαν, εκτός των άλλων, εκκαθαριστικά εφορίας στο ονοματεπώνυμο του πρώτου. Περαιτέρω διαπιστώθηκε ότι ο πρώτος κατηγορούμενος στις ...-2004 κατέθεσε στο κατάστημα της ... Αττικής της ίδιας παραπάνω τράπεζας την από ...-2004 αίτηση για χορήγηση ανοικτού προσωπικού δανείου, με κυμαινόμενο επιτόκιο ύψους 11.85% για ποσό 30.000 ευρώ, με συνημμένο πλαστό εκκαθαριστικό σημείωμα της Δ.Ο.Υ. ... του οικονομικού έτ. ..., στο οποίο αναγραφόταν ότι το δηλωθέν εισόδημα του ανερχόταν στο ποσό των 75.719,60 ευρώ, στο οποίο είχε θέσει πλαστή σφραγίδα της προαναφερόμενης Δ.Ο.Υ. και κατ' απομίμηση την υπογραφή της προϊσταμένης της υπηρεσίας αυτής, εφοριακού Κ. Β. Το δάνειο αυτό δεν χορηγήθηκε στον (πρώτο) κατηγορούμενο, διότι κατά τον σχετικό έλεγχο των αρμοδίων υπαλλήλων της Τράπεζας διαπιστώθηκε η ύπαρξη δυσμενών οικονομικών δεδομένων. Επίσης διαπιστώθηκε ότι τον Οκτώβριο του 2004 ο δεύτερος κατηγορούμενος (Ν. Τ.) κατέθεσε στο ίδιο ως άνω κατάστημα της ... Τράπεζας αίτηση με την οποία ζήτησε να του χορηγηθεί ανοικτό επαγγελματικό δάνειο ύψους 45.000 ευρώ, με 24μηνη διάρκεια, επισυνάπτοντας στην σχετική αίτηση δύο πλαστά εκκαθαριστικά σημειώματα για τα οικονομικά έτη ... και ..., με ημερομηνίες ...-2003 και ...-2004, αντίστοιχα, στα οποία φαινόταν ότι τα εισοδήματα του ανέρχονταν, δήθεν, στα ποσό των 207.520,63 ευρώ και 307.520,63 ευρώ, στα οποία είχε θέσει πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. και Δ. Α., αντίστοιχα. Οι αρμόδιοι υπάλληλοι παραπλανήθηκαν διότι θεώρησαν ως γνήσια τα πλαστά εκκαθαριστικά και το Νοέμβριο του ίδιου έτους εγκρίθηκε και εκταμιεύθηκε ολόκληρο το δάνειο. Ακόμη αποδείχθηκε ότι στην Τράπεζα ... υποβλήθηκαν και προωθήθηκαν από τους δύο πρώτους εκκαλούντες δέκα έξι (16) αιτήσεις στεγαστικών δανείων, από τον έλεγχο των οποίων διαπιστώθηκε ότι τα οικονομικά στοιχεία των αιτούντων στα εκκαθαριστικά σημειώματα ήταν παραποιημένα, νοθευμένα. Ειδικότερα, προώθησαν: α)δώδεκα (12) αιτήσεις για χορήγηση στεγαστικών δανείων στους συγκατηγορουμένους τους, β) δύο (2) αιτήσεις για χορήγηση δανείου στον 1° κατηγορούμενο (Β.. Τ.) και γ) δύο (2) αιτήσεις για χορήγηση δανείων στο 2° κατηγορούμενο (Ν. Τ.), από τις οποίες, εγκρίθηκαν οι δύο αιτήσεις για χορήγηση δανείου στο Β. Τ., οι δύο που αφορούσαν σε χορήγηση δανείου στο Ν. Τ., καθώς και οι αιτήσεις που υποβλήθηκαν για χορήγηση δανείου στους κατηγορούμενους Σ. Θ. και Σ. Δ. Οι υπόλοιπες αιτήσεις, μεταξύ των οποίων και οι δύο του κατηγορούμενου Χ. Χ., δεν εγκρίθηκαν διότι, κατόπιν ελέγχου από τη διεύθυνση στεγαστικής πίστης και τη διεύθυνση πρόληψης και καταστολής απάτης της Εurobank, διαπιστώθηκε ότι τα δικαιολογητικά ήταν πλαστά και τα στοιχεία των υποψήφιων δανειοληπτών ήταν δυσμενή. Για την κατάρτιση των πλαστών αυτών εγγράφων, οι δύο πρώτοι κατηγορούμενοι χρησιμοποίησαν την μέθοδο του copy paste, δηλαδή αφού ψηφιοποιούσαν το εκάστοτε εκκαθαριστικό σημείωμα, στη συνέχεια τροποποιούσαν το περιεχόμενο αυτού, κατά τρόπον ώστε να δικαιολογείται η χορήγηση του αιτούμενου δανείου ή της πιστωτικής κάρτας. Επισημαίνεται ότι όλα τα πλαστά έγγραφα έχουν καταρτιστεί με τον ίδιο τρόπο, ενώ δεν είναι τυχαίο το γεγονός ότι οι δύο πρώτοι κατηγορούμενοι λειτουργούσαν φροντιστήριο λογιστικής και ο 2ος (Ν. Τ.) είναι χειριστής- προγραμματιστής η/υ, λογιστής και καθηγητής πληροφορικής. Περί αυτού κατέθεσε αναλυτικά ο μάρτυρας Ν. Π., που εργαζόταν στην διεύθυνση εσωτερικού ελέγχου της ..., ο οποίος μεταξύ άλλων, ανέφερε ότι στην πρώτη επαφή που είχε με τον 1° κατηγορούμενο Τ., αυτός αρνήθηκε την πλαστότητα του εκκαθαριστικού του σημειώματος, χωρίς όμως ουδέποτε να προσκομίσει το γνήσιο. Πιο συγκεκριμένα πλήρως αποδείχθηκε, ότι οι δύο πρώτοι κατηγορούμενοι κατά μόνας ή από κοινού, κατά περίπτωση, όπως αναλυτικά περιγράφεται στο διατακτικό της απόφασης, κατάρτισαν εξ υπαρχής, πλαστές δηλώσεις φορολογίας εισοδήματος και πλαστά εκκαθαριστικά σημειώματα ως δήθεν προερχόμενα από τις Δ.Ο.Υ. που αναφέρονται στο διατακτικό, τα οποία αντιστοιχούσαν σε προγενέστερα υποβληθείσες φορολογικές δηλώσεις των ιδίων ή των λοιπών εκκαλούντων, στα οποία έθεσαν πλαστές σφραγίδες της εκάστοτε Δ.Ο.Υ. και ιδιοχείρως και κατ' απομίμηση την υπογραφή διαφόρων υπαλλήλων, εφοριακών, πλαστές πιστωτικές κάρτες και τέλος στην περίπτωση του 3ου κατηγορούμενου (Χ. Χ.), ο 1ος κατηγορούμενος νόθευσε το περιεχόμενο των από ...-2004 και ...-2004 εγγράφων των τραπεζών ... ... και ... ... που είχαν συνταχθεί το μεν πρώτο από τους υπαλλήλους αυτών Δ. Κ. και Δ. Ζ., το δε δεύτερο από τη Μ. Κ. και έτερο υπάλληλο, κατά τρόπο ώστε να φαίνεται ότι είχε προεγκριθεί από τις τράπεζες αυτές η χορήγηση στεγαστικού δανείου στον 3ο κατηγορούμενο, μέχρι του ποσού των 2.550.000 και 2.235.000 ευρώ αντίστοιχα για την αγορά ακινήτου. Ακολούθως τα πλαστά αυτά έγγραφα επισύναψαν στις αιτήσεις για χορήγηση δανείου ή πιστωτικής κάρτας και τα προσκόμισαν στις τράπεζες : ..., κατάστημα ... και ... Αττικής, ... ... ..., ..., προσέτι δε πλαστογράφησαν πιστωτικές κάρτες των ασφαλιστικών εταιριών ... και ..., καθώς και της .... Αποδείχθηκε δε ότι οι κατηγορούμενοι ενήργησαν με σκοπό καταρχήν να παραπλανήσουν τους αρμοδίους τραπεζικούς υπαλλήλους περί της γνησιότητας των προσκομιζόμενων κάθε φορά εκκαθαριστικών σημειωμάτων και του εισοδήματος που αναγραφόταν σε αυτά, και, συνακόλουθα, περί του ότι οι υποψήφιοι δανειολήπτες πληρούσαν όλες τις προϋποθέσεις που ζητούσε η τράπεζα για να χορηγήσει δάνειο, δηλαδή σχετικά με γεγονός που έχει έννομες συνέπειες, περαιτέρω δε, να προσπορίσουν στον εαυτό τους παράνομο περιουσιακό όφελος με βλάβη τρίτου, που υπερβαίνει συνολικά το ποσό των 120.000 ευρώ, κατά τα αναφερόμενα ειδικότερα στο αποτελούν ενιαίο όλο με το σκεπτικό διατακτικό της απόφασης, και συγκεκριμένα, είτε να χορηγηθούν στους ίδιους δάνεια και πιστωτικές κάρτες, είτε να εγκριθεί η χορήγηση δανείων στους λοιπούς εκκαλούντες και να καταβληθεί σε αυτούς η συμφωνηθείσα με την ... προμήθεια, αν και γνώριζαν ότι ούτε οι ίδιοι, ούτε οι λοιποί αιτούντες - συγκατηγορούμενοι πληρούσαν τις προϋποθέσεις χορήγησης των αιτούμενων δανείων, είτε λόγω του πραγματικά πολύ μικρότερου ετήσιου εισοδήματος τους, είτε λόγω δυσμενών στοιχείων για την προηγηθείσα οικονομική τους συμπεριφορά που ήδη είχαν καταχωρηθεί στην ... ... Περαιτέρω, αποδείχθηκε ότι οι δύο πρώτοι κατηγορούμενοι παρέστησαν εν γνώσει τους ψευδώς στους αρμοδίους υπαλλήλους των Τραπεζών ... ... και ... ... ..., ότι τα εκκαθαριστικά σημειώματα που συνόδευαν τόσο τις δικές τους αιτήσεις για χορήγηση δανείων, καταναλωτικών προϊόντων, πιστωτικής κάρτας, όσο και των συγκατηγορουμένων τους, ήταν γνήσια ως προς το ύψος του εισοδήματος και τα λοιπά στοιχεία τους και συνεπώς, πληρούσαν τις προϋποθέσεις που έθεταν οι τράπεζες προκείμενου να ικανοποιήσουν τις αιτήσεις αυτών. Οι κατηγορούμενοι ενήργησαν με σκοπό να αποκομίσουν οι ίδιοι παράνομο περιουσιακό όφελος είτε με τη λήψη δανείου και εξασφάλιση πιστωτικής κάρτας, είτε με την καταβολή προμήθειας επί των χορηγηθέντων δανείων στους αιτούντες αυτά πελάτες της τράπεζας με συνέπεια να αποκομίσουν παράνομο περιουσιακό όφελος, που υπερβαίνει τις 120.000 ευρώ, όπως αυτό προσδιορίστηκε από τις παριστάμενες προς υποστήριξη της κατηγορίας Τράπεζες και αναφέρεται ειδικότερα στο διατακτικό, μετά την αφαίρεση της εμπράγματης ασφάλειας που εισέπραξαν από τον πλειστηριασμό των ακινήτων των δύο πρώτων κατηγορουμένων και τις επιμέρους καταβολές των δόσεων των στεγαστικών δανείων και πιστωτικών καρτών. Πιο συγκεκριμένα, από το προαναφερόμενο αποδεικτικό υλικό αποδείχθηκαν τα εξής ως προς την, κατά περίπτωση, δράση των κατηγορουμένων: 1) Ο πρώτος κατηγορούμενος: Α. 1) Στις ....2005 κατάρτισε εξ αρχής πλαστά τρία (3) εκκαθαριστικά σημειώματα της ... ΔΟΥ Αθηνών αφορώντα τα οικονομικά έτη ..., τα οποία φέρονταν, ότι είχαν εκδοθεί για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... Αττικής, οδός ... αρ. ... με αριθμό φορολογικού μητρώου (ΑΦΜ ..., καθώς και ότι αντιστοιχούσαν στις προγενεστέρου υποβληθείσες δηλώσεις φορολογίας εισοδήματος με αριθμούς .../2002, .../2003 και .../2004, στα οποία ανέγραψε, ότι το εκκα0αρισθέν εισόδημα του ανερχόταν κατ' αντίστοιχο έτος σε 122.24...2-€. 245.322.11€ και 346.524,18€ και στα οποία άπαντα έθεσε ημερομηνία φερομένης εκδόσεώς τους την ....2004, πλαστή σφραγίδα της ως άνω ΔΟΥ και κατ' απομίμηση την υπογραφή αδιευκρίνιστου φυσικού προσώπου (ως προϊσταμένου της Υπηρεσίας αυτής). Τα πλαστά αυτά έγραφα ακολούθως προσκόμισε στις ....2005 στο κατάστημα ... ... Αττικής της ανώνυμης τραπεζικής εταιρείας με την επωνυμία ... Α.Ε, (... Α.Ε), στους αρμοδίους υπαλλήλους του οποίου τα υπέβαλε επισυνάπτοντας αυτά στην από ....2005 αίτησή του, με την οποία ζητούσε, να ανοίγουν στο όνομά του τραπεζικοί λογαριασμοί όψεως και τρεχούμενοι με δικαίωμα υπερανάληψης (...) μέχρι του ποσού των 5.000€, καθώς και να του χορηγηθούν καρνέ επιταγών, 2) Στις ....2004 κατάρτισε πλαστό εκκαθαριστικό σημείωμα της ΔΟΥ ..., για το οικονομικό έτος 2004, το οποίο φερόταν ότι είχε εκδοθεί: για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το δηλωθέν εισόδημά του ανερχόταν στο ποσό των 75.719.60€ συνολικά, προερχόμενο κατά ένα μέρος του (ύψους 37.781.25€) από εμπορικές επιχειρήσεις και κατά το υπόλοιπο (ύψους 37938,35 €) από παροχή μισθωτών υπηρεσιών, στο οποίο έθεσε ημερομηνία φερομένης εκδόσεώς του την ....2004. πλαστή σφραγίδα της ως άνω Δ.Ο.Υ και κατ' απομίμηση την υπογραφή της προϊσταμένης της Υπηρεσίας αυτής Κ. Β., εφοριακού Π.Ε/Β, τα στοιχεία της οποίας επιπλέον αποτύπωσε στο εν λόγω έγγραφο με πλαστή σφραγίδα. Το πλαστό αυτό έγγραφο ακολούθως προσκόμισε στο κατάστημα ... Αττικής της ... ... στους αρμόδιους υπάλληλους του οποίου το υπέβαλε επισυνάπτοντας στην από ...-2004 αίτησή του, με την οποία ζητούσε, να του χορηγηθεί ανοικτό προσωπικό δάνειο με κυμαινόμενο επιτόκιο ύψους 11.85% για ποσό 30.000€. 3)Στις ....2004 κατάρτισε εξ αρχής πλαστό αντίγραφο, εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ. ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... Αττικής, οδός ... αριθμ. ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε: ότι το εκκαθαρισθέν εισόδημα του ανερχόταν στο ποσόν των 346.524.18€ και στο οποίο έθεσε ημερομηνία φερομένης εκδόσεώς του την 15η.6.2004, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Δ. Α. Το πλαστό αυτό έγγραφο ακολούθως προσκόμισε στο κατάστημα 05 της ανώνυμης τραπεζικής εταιρίας με την επωνυμία "..." στους αρμοδίους υπαλλήλους του οποίου το υπέβαλε επισυνάπτοντας το στις από ....2004 και ....2005 αιτήσεις του, με τις οποίες ζητούσε, να του χορηγηθεί προσωπικό δάνειο ύψους δεκαπέντε χιλιάδων ευρώ (15.000 €) με συμβατικό επιτόκιο 11,10%. 4)Στις ....2004, ενεργώντας από κοινού με το 2° κατηγορούμενο, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ. ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του συγκατηγορουμένου του ανερχόταν στο ποσόν των 207.520,63€ και στο οποίο έθεσε ημερομηνία φερομένης εκδόσεως του την ....2004, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Δ. Α. Το πλαστό αυτό έγγραφο ακολούθως προσκόμισε από κοινού με τον 2° στο κατάστημα 05 της ανώνυμης τραπεζικής εταιρίας με την επωνυμία "..."στους αρμοδίους υπαλλήλους του οποίου το υπέβαλε, επισυνάπτοντας το στην από ....2004 κοινή τους αίτηση, με την οποία ζητούσαν, να τους χορηγηθεί πιστωτική κάρτα ... με κύριο δικαιούχο το συγκατηγορούμενο του και πρόσθετο δικαιούχο τον ίδιο. 5)Στις ....2004, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ. ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... Αττικής, οδός ... αριθμ. ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημά του ανερχόταν στο ποσόν των 346.524,18€ και στο οποίο έθεσε ημερομηνία φερομένης εκδόσεώς του την 15η.6.2004, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Δ. Α.. Το πλαστό αυτό έγγραφο ακολούθως προσκόμισε στο κατάστημα Αθηνών της ανώνυμης τραπεζικής εταιρίας με την επωνυμία "...", στους αρμοδίους υπαλλήλους του οποίου το υπέβαλε επισυνάπτοντας το στις από ....2004 και ....2004 αιτήσεις του με τις οποίες ζητούσε να του χορηγηθεί πιστωτική κάρτα ... και πιστωτική κάρτα ... με πιστωτικό όριο αμφοτέρων τριών χιλιάδων ευρώ (3.000€). 6)Στις ....2004, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα που ανερχόταν στο ποσόν των 75.835.75€ και στο οποίο έθεσε ημερομηνία φερομένης εκδόσεώς του την ....2003, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως προσκόμισε α) στις ....2004 στo επί της ... κατάστημα (...) της ανώνυμης τραπεζικής εταιρίας με την επωνυμία "...". στους αρμοδίους υπαλλήλους του οποίου το υπέβαλε, επισυνάπτοντας το στην από ....2004 αίτησή του, με την οποία ζητούσε να του χορηγηθεί καταναλωτικό δάνειο ύψους είκοσι τεσσάρων χιλιάδων ευρώ (24.000 €) με συμβατικό επιτόκιο 11,10%, β)στις ....2004, στο ίδιο τραπεζικό κατάστημα, στους αρμοδίους υπαλλήλους του οποίου το υπέβαλε επισυνάπτοντας το στην από ....2004 αίτησή του, με την οποία ζητούσε να του χορηγηθεί πιστωτική κάρτα ... με πιστωτικό όριο 4.000€ και γ)στις ....2004 στο ίδιο τραπεζικό κατάστημα, στους αρμοδίους υπαλλήλους του οποίου το υπέβαλε επισυνάπτοντάς το στην από ....2004 αίτησή του, με την οποία ζητούσε να του χορηγηθεί πιστωτική κάρτα ... με πιστωτικό όριο 5.000 €. 7)Στις ....2003, ενεργώντας από κοινού με το 2ο κατηγορούμενο κατάρτισε εξ αρχής πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ. ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρου υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του συγκατηγορουμένου του ανερχόταν στο ποσόν των 47.520,63€ και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του προϊσταμένου της Υπηρεσίας αυτής Α.Δ., εφοριακού ΠΕ/Α. Το πλαστό αυτό έγγραφο ακολούθως προσκόμισε στις ....2003 στο κατάστημα -... Αττικής της ανώνυμης τραπεζικής εταιρίας με την επωνυμία "..." στους αρμοδίους υπαλλήλους του οποίου το υπέβαλε, επισυνάπτοντας το στην από ....2003 κοινή τους αίτηση, με την οποία ζητούσαν να τους χορηγηθεί πιστωτική κάρτα ... με κύριο δικαιούχο το συγκατηγορούμενό του και πρόσθετο δικαιούχο τον ίδιο. 8)Στις ....2004 ενεργώντας από κοινού με το 2° κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν, ότι είχε εκδοθεί από τη Δ.Ο.Υ. ... για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα του συγκατηγορουμένου του ανερχόταν στο ποσόν των 47.520.63€ και στο οποίο έθεσε πλαστή, σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως προσκόμισε στις ....2004 στο κατάστημα ... Αθηνών της ανώνυμης τραπεζικής εταιρίας με την επωνυμία "...", στους αρμόδιους υπαλλήλους του οποίου το υπέβαλε επισυνάπτοντας το στην από ....2004 κοινή τους αίτηση, με την οποία ζητούσαν, να τους χορηγηθεί πιστωτική κάρτα ... με κύριο δικαιούχο το συγκατηγορούμενό του και πρόσθετο δικαιούχο τον ίδιο. 9)Στις ....2004 ενεργώντας από κοινού με το 2° κατηγορούμενο κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν ότι είχε εκδοθεί από τη Δ.Ο.Υ. ... για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημά του συγκατηγορουμένου του ανερχόταν στο ποσόν των 207.520,63€ και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως προσκόμισε στις ....2004 στο κατάστημα ... Αθηνών της ανώνυμης τραπεζικής εταιρίας με την επωνυμία "...", στους αρμοδίους υπαλλήλους του οποίου το υπέβαλε, επισυνάπτοντάς το, στην από ....2004 κοινή τους αίτηση, με την οποία ζητούσαν να τους χορηγηθεί πιστωτική κάρτα ... της ... με κύριο δικαιούχο το συγκατηγορούμενο του και πρόσθετο δικαιούχο τον ίδιο. 10) Στις ....2004 κατάρτισε εξ' αρχής πλαστό αντίγραφο εκκαθαριστικού σημειώματος της Γενικής Γραμματείας - Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημά του ανερχόταν στο ποσόν των 75.835,75€ συνολικά και στο οποίο έθεσε ημερομηνία φερομένης εκδόσεώς του την 8η. 12.2003, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως προσκόμισε στις ...2004 στην υπηρεσία ... της ανώνυμης τραπεζικής εταιρίας με την επωνυμία "... ...", στους αρμοδίους υπαλλήλους της οποίας το υπέβαλε επισυνάπτοντας το στις από ...2004 δυο (2) αιτήσεις του, με τις οποίες ζητούσε, να του χορηγηθεί πιστωτική ... και πιστωτική κάρτα ... αντίστοιχα με πιστωτικό όριο εκάστης1.500€. 11)Στην Αθήνα στις ....2004, κατάρτισε εξ αρχής πλαστό αντίγραφο εκ σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν, ότι είχε εκδοθεί από τη Δ.Ο.Υ ... για την εκκαθάριση του φόρου εισοδήματος του φυσικού προσώπου Β. Τ. του Σ., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση Φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα που ανερχόταν στο ποσόν των 35.535.75€ και στο οποίο έθεσε ημερομηνία φερομένης εκδόσεώς του την ....2003, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως προσκόμισε στις ....2004 στην ανώνυμη τραπεζική εταιρία με την επωνυμία "... ...", στους αρμοδίους υπαλλήλους της οποίας το υπέβαλε επισυνάπτοντας το στις από ....2004 δύο (2) αιτήσεις του, με τις οποίες ζητούσε να του χορηγηθεί στεγαστικό δάνειο ύψους τριακοσίων χιλιάδων ευρώ (300.000 €) και ογδόντα χιλιάδων ευρώ (80.000 €) για την αποπεράτωση ακινήτου της ιδιοκτησίας που (διαμερίσματος του τετάρτου ορόφου επιφάνειας 120 τ.μ.) κειμένου στη συμβολή των οδών ... αριθμ. ... στο ... Αττικής. 12)Στις ...2004, ενεργώντας από κοινού με το 2ο και με σκοπό να προσπορίσει στον Σ. Δ. του Μ., κάτοικο ... Αττικής περιουσιακό όφελος, κατάρτισε, εξ αρχής πλαστή δήλωση φορολογίας εισοδήματος του οικονομικού έτ..., η οποία φερόταν, ότι είχε υποβληθεί στην Δ.Ο.Υ. ... Κρήτης για την εκκαθάριση του φόρου εισοδήματος του φυσικού προσώπου Σ. Δ. του Μ., με ΑΦΜ ..., στην οποία ανέγραψε, ότι το δηλωθέν εισόδημα αυτού ανερχόταν στο ποσόν των 284.940.60ε και στην οποία έθεσε ημερομηνία φερομένης υποβολής της την ....2004 και κατ' απομίμηση την υπογραφή του φερομένου ως παραλαβόντος αυτήν (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό έγγραφο ακολούθως προσκόμισε στις ...004 στην ανώνυμη τραπεζική εταιρία με την επωνυμία "... ...", στους αρμοδίους υπαλλήλους της οποίας το υπέβαλε επισυνάπτοντας τα, στην από ...004 αίτηση του Σ. Δ., την οποία αυτός σύμβουλος στέγης (υποβολών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσαπτσαλής, ως εξωτερικός συνεργάτης της παθούσας καταθέσαν, με την όποια ζητούσαν να χορηγηθεί στον Σ. Δ. στεγαστικό δάνειο ύψους ενενήντα χιλιάδων ευρώ (90.000 €) για την αποπεράτωση ακινήτου της ιδιοκτησίας του (οικοπέδου και κτίσματος, επιφάνειας 260 τ.μ.). κειμένου στα ... Αττικής. 13) Στην Αθήνα στις 2....2004, ενεργώντας με σκοπό να προσπορίσει στην Σοφία Θεοδόση του Αδάμ, κάτοικο Νέων Παλατιών Ωρωπού Αττικής περιουσιακό όφελος, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Σοφίας Θεοδόση, με ΑΦΜ 041113510 και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό 1/19572, στο οποίο ανέγραψε, ότι το εκκαθαρισθέν εισόδημα της ανερχόταν στο ποσόν των 35.535.75 € συνολικά και στο οποίο έθεσε ημερομηνία φερομένης εκδόσεως του την ....2003 πλαστή σφραγίδα του Υπουργείου "Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισε από κοινού, με την Σοφία Θεοδόση χρήση με την προσκομιδή του στις 2....2004 στην ανώνυμη τραπεζική εταιρία με την επωνυμία "... ..." στους αρμοδίους υπαλλήλους της οποίας το υπέβαλε, επισυνάπτοντας το στην από 2....2004 αίτηση της Σόφιας Θεοδόση, την οποία αυτός ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και η τελευταία καταθέσαν με την οποία ζητούσαν να χορηγηθεί σ' αυτήν στεγαστικό δάνειο ύψους εκατόν σαράντα χιλιάδων ευρώ (140.000 €) για την αποπεράτωση ακινήτου της ιδιοκτησίας της (διαμερίσματος δύο ορόφων, επιφάνειας 300 τ.μ,), κειμένου στα Νέα Παλάτια Ωρωπού Αττική. 14) Στις ....2004, ενεργώντας από κοινού με το 2ο και με σκοπό να προσπορίσει στην Ε. Α. του Μιχαήλ, κάτοικο Αθηνών περιουσιακό όφελος, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ε. Α., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα της ανερχόταν στο ποσόν των 687.940€ και των ακαθαρίστων εσόδων της από ατομική επιχείρηση στο ποσόν των 5.997.940 € συνολικά και στο οποίο έθεσε ημερομηνία φερομένης εκδόσεώς του την ....2004, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισε από κοινού με τους Νικόλαο Τ. και Ε. Α., στις ....2004 στην ανώνυμη τραπεζική εταιρία με την επωνυμία "EEG ... ...", στους αρμοδίους υπαλλήλους της οποίας το υπέβαλε, επισυνάπτοντας το, στην από ....2004 αίτηση της Ε. Α., την οποία αυτός ως σύμβουλος στέγης (υποβάλων μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσατπσαλής, ως εξωτερικός συνεργάτης της παθούσας κατάθεσαν με την οποία ζητούσαν να χορηγηθεί στην Ε. Α. στεγαστικό δάνειο ύψους εννιακοσίων πενήντα χιλιάδων ευρώ (950.000 €) για την αποπεράτωση ακινήτου της ιδιοκτησίας της (διαμερίσματος δύο ορόφων, επιφάνειας 270 τ.μ.), κειμένου στο ... Αττικής. 15)Στις ....2004 ενεργώντας από κοινού με το συγκατηγορούμενό του Νικόλαο Τ. και με σκοπό να προσπορίσει στον Γ. Ε. του Α., κάτοικο ... Αττικής, περιουσιακό όφελος, κατάρτισε εξ αρχής, πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Ε. Γ., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ... στο οποίο ανέγραψε, ότι το εκκαθαρισθέν εισόδημά του ανερχόταν στο ποσόν των 338.690.04 € και των ακαθαρίστων εσόδων του από ατομική επιχείρηση στο ποσόν των 1.781,615,70 € συνολικά και στο οποίο έθεσε ημερομηνία φερομένης εκδόσεώς του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισε από κοινού με τους συγκατηγορουμένους του Νικόλαο Τ. και Ε. Γ., στις ....2004 στην ανώνυμη τραπεζική εταιρία με την επωνυμία "... ...", στους αρμοδίους υπαλλήλους της οποίας τα υπέβαλε επισυνάπτοντας τα, στην από ....2004 αίτηση του Ε. Γ., την οποία αυτός, ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσαπτσαλής ως εξωτερικός συνεργάτης της παθούσας καταθέσαν, με την οποία ζητούσαν να χορηγηθεί στον Ε. Γ. στεγαστικό δάνειο ύψους πεντακοσίων χιλιάδων ευρώ (500.000 €) για την αποπεράτωση ακινήτου της ιδιοκτησίας του (διαμερίσματος, επιφάνειας 134 τ.μ.), κειμένου στην Κοινότητα ... Αττικής, 16)Στις 5.3.2004 ενεργώντας με σκοπό να προσπορίσει στην Ειρήνη Γιαννάκου περιουσιακό όφελος, κατάρτισε εξ αρχής πλαστό εκκαθαριστικό σημείωμα φόρου εισοδήματος του οικονομικού έτ..., το οποίο φερόταν, ότι είχε υποβληθεί στην ... Δ.Ο.Υ. Αθηνών για την εκκαθάριση του φόρου εισοδήματος του φυσικού προσώπου Ειρήνης Γιαννάκου του Αθανασίου, με ΑΦΜ072815369, που αντιστοιχούσε δήθεν στην με αριθμό 1/104297 προγενεστέρως υποβληθείσα δήλωση φορολογίας εισοδήματος, στο οποίο ανέγραψε, ότι το εκκαθαρισθέν εισόδημα αυτής ανερχόταν στο ποσόν των 25.891.50€ και στην οποία έθεσε ημερομηνία φερομένης εκδόσεως του την 4η.2.2004 και κατ' απομίμηση την υπογραφή του φερομένου ως παραλαβόντος αυτήν (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό έγγραφο ακολούθως προσκόμισαν στις 5.3.2004 και στις 8.3.2004 στην ανώνυμη τραπεζική εταιρία με την επωνυμία "... ...", στους αρμόδιου υπαλλήλους της οποίας το υπέβαλε, επισυνάπτοντας το στην από 5.3.2004 και 8.3.2004 αντίστοιχες, αιτήσεις της Ειρήνης Γιαννάκου, τις οποίες αυτός ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) της παθούσας και η συγκατηγορουμένη του καταθέσαν, με την οποία ζητούσαν να χορηγηθεί σ' αυτήν στεγαστικό δάνειο ύψους διακοσίων πενήντα χιλιάδων ευρώ (250.000 €) για την αγορά ακινήτου από αυτήν (οικοπέδου, επιφάνειας 1390 τ.μ.). κειμένου στην Ερμιονίδα. 17) Στις ...004, ενεργώντας από κοινού με το Νικόλαο Τ. και με σκοπό να προσπορίσει στον Ι. Κ. περιουσιακό όφελος, κατάρτισε εξ αρχής πλαστή δήλωση φορολογίας εισοδήματος οικονομικού έτ..., το οποίο φερόταν, ότι είχε υποβληθεί στην Δ.Ο.Υ. ..., για την εκκαθάριση του φόρου εισοδήματος του φυσικού προσώπου Ι. Κ. του Α., με ΑΦΜ ..., στην οποία ανέγραψε ότι το δηλωθέν εισόδημα αυτού ανερχόταν στο ποσόν των 29.840,00€ προερχόμενο από ατομική επιχείρηση και στην οποία έθεσε κατ' απομίμηση, την υπογραφή του φερομένου ως παραλαβόντος αυτήν (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό έγγραφο ακολούθως προσκόμισε από κοινού με τον Νικόλαο Τ. και Ι. Κ. στις ...004 στην ανώνυμη τραπεζική εταιρία με την επωνυμία "... ...", στους αρμοδίους υπαλλήλους της οποίας το υπέβαλε, επισυνάπτοντας το, στην από ...004 αίτηση του Ι. Κ., την οποία αυτός ως σύμβουλος στέγης (υποβολών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσαπτσαλής, ως εξωτερικός συνεργάτης της παθούσας, καταθέσαν με την οποία ζητούσαν να χορηγηθεί στον Ι. Κ. στεγαστικό δάνειο ύψους εκατόν πενήντα χιλιάδων ευρώ (150.000 €) για την αποπεράτωση ακινήτου, κειμένου στο .... 18)Στις 16.7.2004 ενεργώντας με σκοπό να προσπορίσει στον συγκατηγορούμενό του Βασίλειο Κουμεντάκη του Αντωνίου, κάτοικο ... Κρήτης, περιουσιακό όφελος, κατάρτισε εξ αρχής πλαστά: α) αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών, του οικονομικού έτ... το οποίο φερόταν, ότι είχε εκδοθεί: για την εκκαθάριση του φόρου εισοδήματος- του φυσικού προσώπου Βασιλείου Κουμεντάκη, με ΑΦΜ 109135485 και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό 1/19345, στο οποίο ανέγραψε ότι το δηλωθέν εισόδημα του από εμπορικές επιχειρήσεις ανερχόταν στο ποσόν των 20.883,39 € και των ακαθαρίστων εσόδων του από ατομική επιχείρηση στο ποσόν των 59.444.70€ συνολικά και στο οποίο έθεσε ημερομηνία φερομένης εκδόσεως του την 12η....003, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Δ. Α. και β) αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ... το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Βασιλείου Κουμεντάκη με ΑΦΜ 109135485 και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το δηλωθέν εισόδημα του από εμπορικές επιχειρήσεις ανερχόταν στο ποσόν των 30.924.90€ και των ακαθαρίστων εσόδων του από ατομική επιχείρηση στο ποσόν των 57.321,00€ συνολικά και στο οποίο έθεσε ημερομηνία φερόμενης εκδόσεως του την 12η.6.2004, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Δ. Α.. Τα πλαστά αυτά έγγραφα ακολούθως προσκόμισε από κοινού με τον συγκατηγορουμενό του στις 16.7.2004 στην ανώνυμη τραπεζική εταιρία με την επωνυμία "... ....", στους αρμοδίους υπαλλήλους της οποίας τα υπέβαλε, επισυνάπτοντας τα στην από 16.7.2004 αίτηση του Βασιλείου Κουμεντάκη, την οποία ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) της παθούσας και ο συγκατηγορούμενός του καταθέσαν με την οποία ζητούσαν, να χορηγηθεί σ' αυτόν στεγαστικό δάνειο ύψους διακοσίων πενήντα χιλιάδων ευρώ (250.000 €) για την αγορά ακινήτου (διαμερίσματος επιφάνειας 77 τ.μ.) κειμένου στο Παγκράτι Aθηνών. 19) Στις ...004 ενεργώντας από κοινού με το Νικόλαο Τ. και με σκοπό να προσπορίσει στον Ι. Μ. περιουσιακό όφελος, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν, ότι είχε εκδοθεί από τη Δ.Ο.Υ. Ρέθυμνου για την εκκαθάριση του φόρου εισοδήματος του φυσικού προσώπου Ι. Μ., με ΑΦΜ ... και ότι, αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 120.625.83€ και των ακαθαρίστων εσόδων του από ατομική επιχείρηση στο ποσόν των 634.872.80€ συνολικά και στο οποίο έθεσε εκδόσεώς του την ....2003. πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισε, από κοινού με τους Νικόλαο Ί'σαπτσαλή και Ι. Μ. στις ...004 στην ανώνυμη τραπεζική εταιρία με την επωνυμία "... ...", στους αρμοδίους υπαλλήλους της οποίας το υπέβαλε, επισυνάπτοντας το στην από ...004 αίτηση του Ι. Μ., την οποία αυτός ως σύμβουλος στέγης, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσαπτσαλής. ως εξωτερικός συνεργάτης της παθούσας κατέθεσαν με την οποία ζητούσαν να χορηγηθεί στον Ι. Μ. στεγαστικό δάνειο ύψους ενός εκατομμυρίου διακοσίων χιλιάδων ευρώ (1.200,000 €) για την αγορά ακινήτου (οικοπέδου, επιφάνειας ... τ.μ.). κειμένου στο Ρέθυμνο. 20)Τη 1η....004 ενεργώντας με σκοπό να προσπορίσει, στον Ανδρέα Μοσχόπουλο περιουσιακό όφελος, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν, ότι είχε εκδοθεί από την Β' Δ.Ο.Υ. Πατρών, για την εκκαθάριση του φόρου εισοδήματος του φυσικού προσώπου Ανδρέα Μοσχόπουλου, με. ΑΦΜ 046121522 και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό 1/11688, στο οποίο ανέγραψε ότι το εκκαθαρισθέν εισόδημά του ανερχόταν στο ποσόν των 73.880,00 € συνολικά, προερχόμενο από μισθωτές υπηρεσίες και στο οποίο έθεσε ημερομηνία φερομένης εκδόσεώς του την 30η....003, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισε από κοινού με τον συγκατηγορούμενό του, την 1η....004 στην ανώνυμη τραπεζική εταιρία με την επωνυμία "EEG ... ERGAS1AS Α Ε".· στους αρμοδίους υπαλλήλους της οποίας το υπέβαλε, επισυνάπτοντάς το στην από 1....004 αίτηση του συγκατηγορουμένου του, την οποία αυτός ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) της παθούσας και ο συγκατηγορούμενός του καταθέσαν με την οποία ζητούσαν να χορηγηθεί σ' αυτόν στεγαστικό δάνειο ύψους τετρακοσίων χιλιάδων ευρώ (400.000 €) για την αγορά ακινήτου τριώροφης οικίας, επιφανείας 490 τ.μ.) κειμένου στην Πάτρα. 21)Στις ...2004 ενεργώντας με σκοπό να προσπορίσει στην Σταυρούλα Νικολακοπούλου περιουσιακό όφελος, κατάρτισε εξ αρχής πλαστή δήλωση φορολογίας εισοδήματος του οικονομικού έτ..., η οποία φερόταν ότι είχε υποβληθεί στην ΙΒ Δ.Ο.Υ. Α0ηνών για την εκκαθάριση του φόρου εισοδήματος του φυσικού προσώπου Σταυρούλας Νικολακοπούλου του Γεωργίου με ΑΦΜ 072213541, στην οποία ανέγραψε ότι το δηλωθέν εισόδημα αυτής από ατομική επιχείρηση ανερχόταν στο ποσόν των 47.305,79€ και τα ακαθάριστα έσοδά της από την άσκηση ελευθέριου επαγγέλματος στο ποσόν των 203.957,00 € και στην οποία έθεσε, κατ' απομίμηση, την υπογραφή του φερομένου ως παραλαβόντος αυτήν (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό έγγραφο ακολούθως προσκόμισε, από κοινού με την συγκατηγορούμενή του, στις ...2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντας το στην από ...2004 αίτηση της συγκατηγορουμένης του, την οποία αυτός ως σύμβουλος στέγης (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) της παθούσας και η συγκατηγορούμενή του καταθέσαν, με την οποία ζητούσαν, να χορηγηθεί σ' αυτήν στεγαστικό δάνειο ύψους διακοσίων πενήντα χιλιάδων ευρώ (250.000 €) για την αγορά ακινήτου, κειμένου στην Αθήνα. 22) Στις ...004 ενεργώντας από κοινού με τον 2° και με σκοπό να προσπορίσει στον Σ. Π. περιουσιακό όφελος, κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν ότι είχε εκδοθεί από την Κ' Δ.Ο.Υ. Αθηνών για την εκκαθάριση του φόρου εισοδήματος του φυσικού προσώπου Σ. Π., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ...4 στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 195.564,00€ και των ακαθαρίστων εσόδων του από εμπορική επιχείρηση στο ποσόν των 782.856.00 € συνολικά και στο οποίο έθεσε ημερομηνία, φερόμενης εκδόσεώς του την ....2003, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως προσκόμισαν στις ...004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντάς το στην από ...004 αίτηση του Σ. Π., την οποία αυτός ως σύμβουλος στέγης, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο Νικόλαος Τσαπτσαλής ως εξωτερικός συνεργάτης της παθούσας καταθέσαν με την οποία ζητούσαν, να χορηγηθεί σ' αυτόν στεγαστικό δάνειο ύψους εννιακοσίων χιλιάδων ευρώ (900.000 €) για την αγορά ακινήτου (διαμερίσματος, επιφάνειας 270τ.μ.) κειμένου στο ... Αττικής. 23)Στις 10....004 και στις ....2004, ενεργώντας με σκοπό να προσπορίσει στον Χαράλαμπο Χαμπάκη περιουσιακό όφελος, α)κατάρτισε εξ' αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν, ότι είχε εκδοθεί από την ΙΒ Δ.Ο.Υ. Αθηνών για την εκκαθάριση του φόρου εισοδήματος του φυσικού προσώπου Χ. Χ., με ΑΦΜ 0129764430 και ότι αντιστοιχούσε στην προγενεστέρου υποβληθείσα δήλωση φορολογίας εισοδήματος με αριθμό 1/1933914, στο οποίο ανέγραψε (ότι το δηλωθέν εισόδημά του ανερχόταν στο ποσόν των 85.917,37€ και των ακαθαρίστων εσόδων του από ατομική επιχείρηση στο ποσόν των 781.067,10€ συνολικά και στο οποίο έθεσε ημερομηνία φερομένης εκδόσεως του την ....2003 πλαστή σφραγίδα του Υπουργείου και Οικονομικών και κατ' απομίμηση, την υπογραφή του, Γενικού Γραμματέα Κ. Π. και β) νόθευσε τα από 15.0.2004 και 9.6.2004 έγγραφα των ανωνύμων τραπεζικών εταιριών με τις επωνυμίες ΕΠΕ ΑΕ και "ΓΕΝΙΚΗ ΤΡΑΠΕΖΑ ...", που είχαν συνταχθεί από τους υπαλλήλους αυτών Δ. Κ. και Δ. Ζ. το πρώτο και Μ. Κ. και απροσδιόριστο έτερο υπάλληλο, το δεύτερο, των οποίων παραποίησε το περιεχόμενο κατά τρόπον, ώστε με αυτά να βεβαιώνεται αναληθώς, ότι είχε προ εγκριθεί από αυτές η χορήγηση στεγαστικού δανείου στον Χαράλαμπο Χαμπάκη μέχρι του ποσού των 2.550.000 € και 2.235.000 € αντίστοιχα για την αγορά ακίνητου. Τα πλαστά αυτά έγγραφα ακολούθως προσκόμισαν στις 10....004 και ....2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντας αυτά στην από 10....004 αίτηση του Χ. Χ., την οποία αυτός ως σύμβουλος στέγης, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) της παθούσας και ο συγκατηγορούμενός του καταθέσαν με την οποία ζητούσαν να χορηγηθεί σ' αυτόν στεγαστικό δάνειο ύψους δύο εκατομμυρίων ευρώ (2.000.000 €) για την αγορά ακινήτου (πολυκατοικίας), κειμένου στη Γλυφάδα Αττικής. 24)Στις ....2004, ενεργώντας από κοινού με το συγκατηγορούμενό του Νικόλαο Τ. και με σκοπό να προσπορίσει σ' αυτόν περιουσιακό όφελος κατάρτισε εξ αρχής, πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα του συγκατηγορουμένου του ανερχόταν στο ποσόν των 47.520,63€ και στο οποίο έθεσε, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του προϊσταμένου της Υπηρεσίας αυτής Αλεξ. Δημητράκη, εφοριακού ΠΕ/Α, Το πλαστό αυτό έγγραφο ακολούθως προσκόμισε στις ....2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλαν επισυνάπτοντας το στην από ....2004 αίτηση του συγκατηγορουμένου του με την οποία ζητούσε, να του χορηγηθεί στεγαστικό δάνειο ύψους τετρακοσίων ενενήντα πέντε χιλιάδων ευρώ (495.000€) για την αποπεράτωση ακινήτου της συνιδιοκτησίας τους, (διαμερίσματος του τετάρτου ορόφου, επιφανείας 120 τ.μ.) κειμένου στη συμβολή των οδών ... αριθμ. 37 - 39 στο ... Αττικής. 25) Κατά το χρονικό διάστημα ... από κοινού, με τον Νικόλαο Τ. πλαστογράφησε αφ'ενός μεν την υπ' αριθμ. ... ... της ... εταιρείας ... αφ' ετέρου δε τις ακόλουθες πιστωτικές κάρτες: ΑΜΕΧ GR 375537233294006, ΑΜΕΧ GR 375537233294105, AMEX GO 375535319834000, AMEX GO 375535319834109, ΑΜΕΧ ΒL 3755330034009, ΑΜΕΧ ΒL 375533003427108, MASTER 510099032897 9000, MASTER 510099032897 9109, 2004 V GO 453212003809 3014, DYNCN 4809461200740016, VISA 4940392217350004, 51851701 67834008 INTERAMERICAN CARD (...) 46710501, 67824015 INTERAMERICAN CARD (VISA) μια πιστωτική κάρτα της .... Όλα δε τα ανωτέρω έγγραφα τα χρησιμοποίησε, για την αγορά καταναλωτικών προϊόντων. 26) Κατά το χρονικό διάστημα 2004 έως και ...-2005, κατήρτισε πλαστό εκκαθαριστικό σημείωμα, με στοιχεία Τ. Β.. Πλαστό Εκκαθαριστικό Δ.Ο.Υ. ... οικ. Έτ..., με δήλωση ακινήτου τα οποία προσκόμισε στους αρμοδίους υπαλλήλους της ..., για να πετύχει, όπως, και συνέβη, τη χορήγηση: 1) στον ίδιο και στον συγκατηγορουμένο του Ν.Τ., Θ. και Δ., καταναλωτικά προϊόντα ύψους "1.105.000" ευρώ. 2) στον ίδιο και στον Τ. καταναλωτικά προϊόντα, από την, ως άνω. Τράπεζα, ύψους "4831" και "47625" ευρώ, αντιστοίχως και 3) στη Γ. Π. δάνειο "25.000" ευρώ. Από όλες τις ανωτέρω, υπό στοιχ. (1) - (26) ενέργειές του απειλήθηκε ή επήλθε περιουσιακή ζημία, εις βάρος, των προαναφερθεισών τραπεζών και ασφαλιστικών εταιρειών, η οποία, υπολογιζομένη συνολικά υπερβαίνει τόσο το ποσό των 120.000 ευρώ, ανερχόμενη, συγκεκριμένα, στο ύψος των 8.041.000 ευρώ. Β. 1)Στις ...2004 με σκοπό να αποκομίσει παράνομο περιουσιακό όφελος με τις από ...2004 δύο (2) αιτήσεις του λήψεως πιστωτικών καρτών στους υπαλλήλους της υπηρεσίας center direct banking της ανώνυμης τραπεζικής εταιρίας με την επωνυμία "... ... ... Α Ε" ότι το ατομικό του εισόδημα ανερχόταν στο ποσό των 75.835.75€ καθώς και ότι το επισυναφθέν στις αιτήσεις του αυτές εκκαθαριστικό σημείωμα, του ανωτέρω υπό στοιχείο Α 10 του κατηγορητηρίου ήταν γνήσιο. Με τις ανωτέρω ψευδείς παραστάσεις του, παραπλάνησε και κατέπεισε τους ανωτέρω τραπεζικούς υπαλλήλους, να του χορηγήσουν πιστωτική κάρτα ... VISA/... με πιστωτικό όριο 1.500€ και πιστωτική κάρτα ... με πιστωτικό όριο ομοίως 1.500€ ενώ γνώριζε, ότι στην πραγματικότητα δεν πληρούσε τις απαραίτητες προϋποθέσεις λόγω χαμηλού εισοδήματος και ότι το ανωτέρω έγγραφο ήταν πλαστό. 2) Στις ....2004 με σκοπό να αποκομίσει παράνομο περιουσιακό όφελος παρέστησε με τις από ....2004 δύο (2) αιτήσεις του λήψεως στεγαστικού δανείου στους υπαλλήλους της ανώνυμης τραπεζικής εταιρίας με την επωνυμία "... ... ...", ότι το ατομικό του εισόδημα ανερχόταν στο ποσό των 35.535.75€ καθώς και ότι το επισυναφθέν στις αιτήσεις του αυτές εκκαθαριστικό σημείωμα. Με τις ανωτέρω ψευδείς παραστάσεις του παραπλάνησε και κατέπεισε τους ανωτέρω τραπεζικούς υπαλλήλους να του εγκρίνουν τη χορήγηση δύο (2) στεγαστικών δανείων ύψους 380.000€ συνολικά, ενώ γνώριζε, ότι στην πραγματικότητα δεν πληρούσε τις απαραίτητες προϋποθέσεις λόγω χαμηλού εισοδήματος και ότι το ανωτέρω έγγραφο ήταν πλαστό. 3)Στις ...004 ενεργώντας από κοινού με τους Νικόλαο Τ. του Παντελεήμονα και Σπυρίδαινα Δημητρακάκη του Μάρκου με σκοπό να προσπορίσουν στον τελευταίο παράνομο περιουσιακό όφελος, με την από ...004 αίτηση λήψεως στεγαστικού δανείου, την οποία καταθέσαν, ο συγκατηγορούμενός του Σ. Δ., ως υποψήφιος δανειολήπτης, αυτός ως σύμβουλος στέγης της παθούσας, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και ο συγκατηγορούμενός του Νικόλαος Τσαπτσαλής , ως εξωτερικός συνεργάτης της παθούσας, παρέστησαν. στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό εισόδημα του Σ. Δ. ανερχόταν στο ποσό των 284.940,60€ καθώς και ότι η επισυναφθείσα στην ως άνω αίτηση δήλωση φορολογίας εισοδήματος, του ανωτέρω υπό στοιχείο Α 12 του κατηγορητηρίου, ήταν γνήσια. Με τις ανωτέρω ψευδείς παραστάσεις τους παραπλάνησαν και κατέπεισαν τους ανωτέρω τραπεζικούς υπαλλήλους να εγκρίνουν τη χορήγηση στεγαστικού δανείου προς το Σ. Δ. ύψους 90.000€, ενώ γνώριζαν, ότι στην πραγματικότητα δεν πληρούσε τις απαραίτητες προϋποθέσεις λόγω χαμηλού εισοδήματος και ότι το ανωτέρω έγγραφο ήταν πλαστό. 4)Στις 2....2004, με σκοπό να προσπορίσει στην Σοφία Θεοδόση παράνομο περιουσιακό όφελος με την από 2....2004 αίτηση λήψεως στεγαστικού δανείου, την οποία καταθέσαν η τελευταία, ως υποψήφια δανειολήπτρια και αυτός ως σύμβουλος στέγης της παθούσας, υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) παρέστησαν στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό εισόδημα της Σοφίας Θεοδόση ανερχόταν στο ποσό των 35.535,75€ καθώς και ότι τα επισυναφθέν στην ως άνω αίτηση εκκαθαριστικό σημείωμα, του ανωτέρω υπό στοιχείο Α 13 του κατηγορητηρίου ήταν γνήσιο. Με τις ανωτέρω ψευδείς παραστάσεις παραπλάνησαν και κατέπεισαν, τους ανωτέρω τραπεζικούς υπαλλήλους να εγκρίνουν τη χορήγηση στεγαστικού δανείου προς τη Σοφία Θεοδόση ύψους 140.000€ ενώ γνώριζαν ότι στην πραγματικότητα, δεν πληρούσε τις απαραίτητες προϋποθέσεις, λόγω χαμηλού εισοδήματος, και ότι τα ανωτέρω έγγραφα ήταν πλαστά. 5) Στις ....2004 ενεργώντας από κοινού με τον συγκατηγορούμενό του Νικόλαο Τ., με σκοπό να προσπορίσουν στον τελευταίο παράνομο περιουσιακό όφελος, με την από ....2004 αίτηση λήψεως στεγαστικού δανείου ποσού 490.000€ την οποία καταθέσαν ο συγκατηγορούμενός του ως υποψήφιος δανειολήπτης και αυτός ως σύμβουλος στέγης της παθούσας (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας), παρέστησαν στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό εισόδημα του Νικολάου Τ. ανερχόταν στο ποσό των 47.520.63€ καθώς και ότι το επισυναφθέν στην ως άνω αίτηση εκκαθαριστικό σημείωμα του ανωτέρω υπό στοιχείο Α 24 του κατηγορητηρίου ήταν γνήσιο. Με τις ανωτέρω ψευδείς παραστάσεις τους παραπλανήσαν και κατέπεισαν τους ανωτέρω τραπεζικούς υπαλλήλους, να εγκρίνουν τη χορήγηση στεγαστικού δανείου προς το Νικόλαο Τ. ύψους 490.000€ ενώ γνώριζαν, ότι στην πραγματικότητα δεν πληρούσε τις απαραίτητες προϋποθέσεις λόγω χαμηλού εισοδήματος, και ότι το ανωτέρω έγγραφο ήταν πλαστό, 6) Στην Αθήνα κατά το χρονικό διάστημα 2004 έως και ...-2005 προσκομίζοντας πλαστά έγγραφα, όπως το υπό στοιχ. (Α 26β) εκκαθαριστικό της Δ.Ο.Υ ..., φερόμενο ως εκδοθέν, για το οικονομικό έτος 2003 με δήλωση ακινήτου, κ.λ.π . στους αρμοδίους υπαλλήλους της Τράπεζας ..., πέτυχε, να χορηγηθούν: α)στον ίδιο και στους Ν.. Τ., Θ. και Δ. καταναλωτικά προϊόντα ύψους "1.105.000" ευρώ. β)στον ίδιο και στον Τ. καταναλωτικά προϊόντα από την ως άνω Τράπεζα, ύψους, "4831" και "47625" ευρώ, αντιστοίχως και γ)στη Γ. Π. δάνειο "25.000" ευρώ. Από τις ανωτέρω ενέργειες του 1ου κατηγορουμένου, επήλθε περιουσιακή ζημία, εις βάρος, των προαναφερθεισών Τραπεζών, που έχουν έδρα στην ημεδαπή, η ζημία, δε, που τελικώς, προκλήθηκε υπολογιζόμενη συνολικά, υπερβαίνει το ποσό των 120.000 ευρώ, ανερχόμενη στο ποσό των 1.130.000 ευρώ (αφαιρουμένου του ποσού που αντιστοιχεί στη ζημία των τραπεζών και ασφαλιστικών εταιρειών που δεν υπέβαλαν έγκληση ούτε δήλωση περί συνέχισης της ποινικής διαδικασίας).
ΙΙ)Ο δεύτερος κατηγορούμενος: Α. 1)Στις 15.10.2004 κατάρτισε εξαρχής, πλαστά δύο (2) αντίγραφα εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών των ετών ... αντίστοιχα, τα οποία φέρονταν ότι είχαν εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με αριθμό φορολογικού μητρώου (ΑΦΜ) ... καθώς και ότι αντιστοιχούσαν στις προγενεστέρως υποβληθείσες δηλώσεις φορολογίας εισοδήματος με αριθμούς .../2003 και 1/295465/2004, στα οποία ανέγραψε, ότι το εκκαθαρισθέν εισόδημά του ανερχόταν κατ' αντίστοιχο έτος σε 207.520.63€ και 307.520.63€ και στα οποία έθεσε ημερομηνία φερομένης εκδόσεώς τους την ....2003 και την 15η.6.2004 αντίστοιχα, πλαστή σφραγίδα του Υπουργείου Οικονομίας και Οικονομικών και κατ' απομίμηση υπογραφή του (εκάστοτε) Γενικού Γραμματέα και Κ. Π. και Δ. Α. αντίστοιχα. Τα πλαστά αυτά έγγραφα ακολούθως, προσκόμισε στο κατάστημα ... της ανώνυμης τραπεζικής εταιρίας με την επωνυμία "ΕΘΝΙΚΗ ΤΡΑΠΕΖΑ ΤΗΣ ΕΛΛΑΔΑΣ ...", στους αρμοδίους υπαλλήλους του οποίου τα υπέβαλε επισυνάπτοντας τα στην από 15.10.2004 αίτησή του με την οποία ζητούσε να του χορηγηθεί ανοικτό επαγγελματικό δάνειο ύψους σαράντα πέντε χιλιάδων ευρώ (45.000 €) με εικοσιτετράμηνη διάρκεια, 2) Στις ....2004 κατάρτισε εξ αρχής πλαστά δύο (2) αντίγραφα εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών των ετών ... αντίστοιχα, τα οποία φέρονταν, ότι είχαν εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με αριθμό φορολογικού μητρώου (ΑΦΜ) ... καθώς και ότι αντιστοιχούσαν στις προγενεστέρως υποβληθείσες δηλώσεις φορολογίας εισοδήματος με αριθμούς 1/93914/2003 και 1/295465/2004, στα οποία ανέγραψε ότι το εκκαθαρισθέν εισόδημα του ανερχόταν κατ' αντίστοιχο έτος σε 207.520.63 € και 307.520.63 € και στα οποία έθεσε ημερομηνία φερομένης εκδόσεως τους την ....2003 και την 15η.6.2004 αντίστοιχα, πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του (εκάστοτε) Γενικού Γραμματέα Κ. Π. και Δ. Α. αντίστοιχα. Τα πλαστά αυτά έγγραφα ακολούθως προσκόμισε στα καταστήματα 022 και 041 (...) της ανώνυμης τραπεζικής εταιρίας με την επωνυμία "..." στους αρμοδίους υπαλλήλους του οποίου τα υπέβαλλε επισυνάπτοντας τα στις από 15.10.2.004 και 17.12.2004 αιτήσεις του με τις οποίες ζητούσε να του χορηγηθεί προσωπικό δάνειο ύψους δέκα χιλιάδων ευρώ (10.000€) με συμβατικό επιτόκιο 10.50%. 3) Στις ....2004. ενεργώντας από κοινού με τον 1° κατηγορούμενο κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ..., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημά του ανερχόταν στο ποσόν των 207.520.63€ και στο οποίο έθεσε ημερομηνία φερομένης εκδόσεως του την ....3003, πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως, προσκόμισε στο κατάστημα 05 της ανώνυμης τραπεζικής εταιρίας με την επωνυμία "..." στους αρμοδίους υπαλλήλους του οποίου το υπέβαλε, επισυνάπτοντας το στην από ....2004 κοινή τους αίτηση, με την οποία ζητούσαν, να χορηγηθεί πιστωτική κάρτα ... με κύριο δικαιούχο τον ίδιο, και πρόσθετο δικαιούχο τον συγκατηγορούμενό του. 4) Σε αδιευκρίνιστο χρονικό σημείο εντός του έτ... κατάρτισε εξ αρχής: α)πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ... το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ... με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό .../2003, στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 47.520.63 € (προερχόμενο από εμπορικές επιχειρήσεις, μισθωτές υπηρεσίες και ελευθέρια επαγγέλματα) και στο οποίο έθεσε ημερομηνία φερόμενης εκδόσεώς του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. και β) πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ... το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ... (δηλαδή του ίδιου) με ΑΦΜ ... και ότι αντιστοιχούσε, στην προγενεστέρως υποβληθείσα δήλωση φορολογίας εισοδήματος με αριθμό .... στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 47.520.63€ και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του προϊσταμένου της Υπηρεσίας αυτής Αλεξ. Δημητράκη, εφοριακού ΠΕ/Α. Τα πλαστά αυτά έγγραφα ακολούθως προσκόμισε σε αδιευκρίνιστο κατάστημα της ανώνυμης τραπεζικής εταιρίας με την επωνυμία "NOVA BANK ΑΕ" στους αρμοδίους υπαλλήλους του οποίου τα υπέβαλε, επισυνάπτοντας τα σε αντίστοιχες αιτήσεις του, με τις οποίες ζητούσε, να του χορηγηθεί πιστωτική κάρτα ΙNTERAMERICAN CARD ... και πιστωτική κάρτα INTERAMERICAN CARD VISA. 5) Στις 11.11.2003, κατάρτισε αρχής πλαστό αντίγραφο εκκαθαριστικού σημειώματος της Δ.Ό.Υ ... του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ... (δηλαδή του ίδιου), με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό 17193914, στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 47.520.63 € (προερχόμενο από εμπορικές επιχειρήσεις. μισθωτές υπηρεσίες και ελευθέρια επαγγέλματα) και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του προϊσταμένου της Υπηρεσίας αυτής Αλεξ. Δημητράκη, εφοριακού ΠΕ/Α. Το πλαστό, αυτό έγγραφο ακολούθως προσκόμισε στις 11.11.2003 στην θυγατρική της ανώνυμης τραπεζικής εταιρίας με την επωνυμία "ΑΓΡΟΤΙΚΗ ΤΡΑΠΕΖΑ ΤΗΣ ΕΛΛΑΔΑΣ ΑΕ" ανώνυμη εταιρία με την επωνυμία "ΑΤΕ ΚΑΡΤΑ ΑΕ", στους αρμοδίους υπαλλήλους της οποίας το υπέβαλε επισυνάπτοντάς το, στην από 11.11.2003 αίτησή του, με την οποία ζητούσε να του χορηγηθεί πιστωτική κάρτα ABG TELEPASSPORT VISA GOLD. 6) Στις ....2003 ενεργώντας από κοινού με τον 1° κατηγορούμενο κατάρτισε εξ αρχής πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ... το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ... (δηλαδή του ίδιου), με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό .... στο οποίο ανέγραψε, ότι το εκκαθαρισθέν εισόδημά του ανερχόταν στο ποσόν των 47.520.63 € και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του προϊσταμένου της Υπηρεσίας αυτής Αλεξ. Δημητράκη, εφοριακού ΠΕ/Α. Το πλαστό αυτό έγγραφο ακολούθως, προσκόμισε στις ....2003 στο κατάστημα Νέας Σμύρνης Αττικής της ανώνυμης τραπεζικής εταιρίας με την επωνυμία "..." στους αρμοδίους υπαλλήλους του οποίου το υπέβαλε, επισυνάπτοντάς το στην από ....2003 κοινή τους αίτηση, με την οποία ζητούσαν, να χορηγηθεί πιστωτική κάρτα ... με κύριο δικαιούχο το συγκατηγορούμενο του και πρόσθετο δικαιούχο τον ίδιο. 7) Στις ....2004 ενεργώντας από κοινού με τον 1ο κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας πληροφοριακών Συστημάτων του Υπουργείου Οικονομικών του οικονομικού έτ..., το οποίο φερόταν ότι είχε εκδοθεί από τη Δ.Ο.Υ. ... για την εκκαθάριση του φόρου εισοδήματος του φυσικού προσώπου Ν. Τ. του Π. κατοίκου ... (δηλαδή του ίδιου), με ΑΦ.Μ ... ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα του ανερχόταν στο ποσόν των 47.520,63€ και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως, προσκόμισε στις ....2004 στο κατάστημα Αγιου Σώστη Αθηνών της ανώνυμης τραπεζικής εταιρίας με την επωνυμία "ALPHA BANK A.E.", στους αρμοδίους υπαλλήλους του οποίου το υπέβαλε, επισυνάπτοντας το στην από ....2004 κοινή τους αίτηση, με την οποία ζητούσαν, να χορηγηθεί πιστωτική κάρτα ... με κύριο δικαιούχο το συγκατηγορούμενό του και πρόσθετο δικαιούχο τον ίδιο. 8) Στις ....2004, ενεργώντας από κοινού με τον 1ο κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ... το οποίο φερόταν, ότι είχε εκδοθεί από τη Δ.Ο.Υ. ... για την εκκαθάριση του φόρου εισοδήματος του φυσικού προσώπου Ν. Τ. του Π.. κατοίκου ... (δηλαδή του ίδιου), με ΑΦΜ ... και ότι αντιστοιχούσε, στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραφε ότι το εκκαθαρισθέν εισόδημα του ανερχόταν στο ποσό των 207.520,63€ και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π.. Το πλαστό αυτό έγγραφο ακολούθως, προσκόμισε στις ....2004 στο κατάστημα ... Αθηνών της ανώνυμης τραπεζικής εταιρίας με την επωνυμία "ALPHA ΒANK ΑΕ", στους αρμοδίους υπαλλήλους του οποίου το υπέβαλε, επισυνάπτοντας το στην από ....2004 κοινή τους αίτηση, με την οποία ζητούσαν να χορηγηθεί πιστωτική κάρτα BLUE της ... με κύριο δικαιούχο το συγκατηγορούμενό του και πρόσθετο δικαιούχο τον ίδιο. 9) Στις ....2003 κατάρτισε εξ αρχής πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ..., το οποίο φερόταν ότι είχε εκδοθεί για την εκκαθάριση του φόρου εισοδήματος του Φυσικού προσώπου Ν. Τ. του Π., κατοίκου ... (δηλαδή του ίδιου) με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 47.520.63€ (προερχόμενο από εμπορικές επιχειρήσεις, μισθωτές υπηρεσίες και ελευθέρια επαγγέλματα) και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του προϊσταμένου της Υπηρεσίας αυτής Α..Δ. εφοριακού ΠΕ/Α. Το πλαστό αυτό έγγραφο ακολούθως προσκόμισε στις ....2003 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντας το στην από ....2003 αίτησή του με την οποία ζητούσε να του χορηγηθεί πιστωτική κάρτα ΒΕST VALUE CARD, προκειμένου να χρηματοδότηθεί μέσω αυτής η αγορά από τον ίδιο ενός (1) Ι.Χ, αυτοκινήτου και συγκεκριμένο του με στοιχεία κυκλοφορίας ... οχήματος, εργοστασίου κατασκευής ... τύπου ... από την ανώνυμη εταιρία με την επωνυμία ΧΑΝΙΑΔΑΚΗΣ ΑΕ, αντί τιμήματος ύψους δεκαπέντε χιλιάδων τριάντα ευρώ και ενενήντα πέντε λεπτών (15.030.95€) το οποίο πιστώθηκε για χρονική διάρκεια εβδομήντα δύο (72) μηνών με σταθερό επιτόκιο 9.60%. 10) Στις 26.9.2003 κατάρτισε εξ αρχής πλαστό αντίγραφο εκκαθαριστικού σημειώματος της Δ.Ο.Υ ... του οικονομικού έτ... το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π.. κατοίκου ... (δηλαδή του ίδιου), με ΑΦΜ ... και ότι αντιστοιχούσε στην προγενεστέρως υποβληθείσα δήλωση Φορολογίας εισοδήματος με αριθμό ... στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 47,520.63 € (προερχόμενο από εμπορικές επιχειρήσεις, μισθωτές υπηρεσίες και ελευθέρια επαγγέλματα) και στο οποίο έθεσε πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του προϊσταμένου της Υπηρεσίας αυτής Αλεξ. Δημητράκη, εφοριακού ΠΕ/Α. Το πλαστό αυτό έγγραφο ακολούθως, προσκόμισε στις 26.9.2003 στην ανώνυμη τραπεζική εταιρία με την επωνυμία "... ... ..." στους αρμοδίους υπαλλήλους της οποίας το υπέβαλε, επισυνάπτοντας το στην από 26.9.2003 αίτησή του με την οποία ζητούσε, να του χορηγηθεί στεγαστικό δάνειο ύψους τετρακοσίων ενενήντα πέντε χιλιάδων ευρώ (495.000 €) για την αποπεράτωση ακινήτου της ιδιοκτησίας του (διαμερίσματος του πέμπτου ορόφου, επιφάνειας 120 τ.μ.) κειμένου στη συμβολή των οδών ... αριθμ. 37 - 39 στο ... Αττικής. 11) Στις ...004, ενεργώντας από κοινού με τον 1ο και με σκοπό να προσπορίσει στον Σ. Δ. περιουσιακό όφελος κατάρτισε εξ αρχής πλαστή δήλωση φορολογίας εισοδήματος του οικονομικού έτ... η οποία φερόταν, ότι είχε υποβληθεί στην Δ.Ο.Υ. ... Κρήτης για την εκκαθάριση του φόρου εισοδήματος του φυσικού προσώπου Σ. Δ. του Μ., με ΑΦΜ ... στην οποία ανέγραψε, ότι το δηλωθέν εισόδημα αυτού ανερχόταν στο ποσόν των 284.940,60 € και στην οποία έθεσε, ημερομηνία φερομένης υποβολής της την ....2004 και κατ' απομίμηση την υπογραφή του φερομένου ως παραλαβόντος αυτήν (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό έγγραφο ακολούθως, προσκόμισε από κοινού, με τους Β. Τ. και Σ. Δ. στις ...2004 στην ανώνυμη τραπεζική εταιρία με την επωνυμία "... ... ..." στους αρμοδίους υπαλλήλους της οποίας το υπέβαλε επισυνάπτοντάς το, στην από ...2004 αίτηση του Σ. Δ. την οποία ο Β. Τ. ως σύμβουλος στέγης (υποβολών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός, ως εξωτερικός συνεργάτης της παθούσας καταθέσαν, με την οποία ζητούσαν, να χορηγηθεί στον Σ. Δ. στεγαστικό δάνειο ύψους ενενήντα χιλιάδων ευρώ (90.000 €) για την αποπεράτωση ακινήτου της ιδιοκτησίας του (οικοπέδου και κτίσματος, επιφάνειας 260 τ.μ.). κειμένου στη συμβολή στα ... Αττικής. 12) Στις ....2004 ενεργώντας από κοινού με τον 1ο και με σκοπό να προσπορίσει στην Ε. Α., περιουσιακό όφελος, κατάρτισε, εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν, ότι είχε εκδοθεί για την εκκαθάριση του φόρου εισοδήματος του φυσικού προσώπου Ε. Α., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα της ανερχόταν στο ποσόν των 687.940 € και των ακαθαρίστων εσόδων της από ατομική επιχείρηση στο ποσόν των 5.997.940ε συνολικά και στο οποίο έθεσε ημερομηνία φερομένης εκδόσεώς του την ....2004 πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. Το πλαστό έγγραφο ακολούθως προσκόμισαν στις ....2004 στην ανώνυμη τραπεζική εταιρία με την επωνυμία "... ... ... " στους αρμόδιους υπαλλήλους της οποίας το υπέβαλε, επισυνάπτοντάς το στην από ....2004 αίτηση της Ε. Α. την οποία ο Β. Τ. ως σύμβουλος στέγης, (υποβάλλων μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός ως εξωτερικός συνεργάτης της παθούσας κατέθεσαν, με την οποία ζητούσα να χορηγηθεί στην Ε. Α. στεγαστικά δάνειο ύψους εννιακοσίων πενήντα χιλιάδων ευρώ (950.000€) για την αποπεράτωση ακινήτου της ιδιοκτησίας της (διαμερίσματος δύο ορόφων, επιφανείας 270 τ.μ.), κειμένου στο ... Αττικής. 13) Στις ....2004 ενεργώντας από κοινού με τον 1° και με σκοπό να προσπορίσει στον Γ. Ε. του Α., κάτοικο ... Αττικής, περιουσιακό όφελος, κατάρτισε εξ αρχής, πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν ότι είχε εκδοθεί για την εκκαθάριση του φόρου εισοδήματος ταυ φυσικού προσώπου Ε. Γ., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 338.690,04 € και των ακαθαρίστων εσόδων του από ατομική επιχείρηση στο ποσόν των 1.781.615,70€ συνολικά και στο οποίο έθεσε ημερομηνία φερομένης εκδόσεως του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως, προσκόμισαν στις ....2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντάς το στην από ....2004 αίτηση του Ε. Γ., την οποία ο Β. Τ. ως σύμβουλος στέγης (υποβολών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός ως εξωτερικός συνεργάτης, της παθούσας κατέθεσαν, με την οποία ζητούσαν να χορηγηθεί στον Ε. Γ. στεγαστικά δάνειο ύψους πεντακοσίων χιλιάδων ευρώ (500.000€) για την αποπεράτωση ακινήτου της ιδιοκτησίας του (διαμερίσματος, επιφάνειας 134 τ.μ.). κειμένου στην Κοινότητα ... Αττικής. 14)Στις ...2004, ενεργώντας από κοινού με τον 1° και με σκοπό να προσπορίσει, στον Ι. Κ. του Α., κάτοικο ... Αττικής περιουσιακό όφελος, κατάρτισε εξ αρχής πλαστή δήλωση φορολογίας εισοδήματος του οικονομικού έτ. ..., το οποίο φερόταν ότι είχε υποβληθεί στην Δ.Ο.Υ. ..., για την εκκαθάριση του φόρου εισοδήματος του φυσικού προσώπου Ι. Κ. του Α., με ΑΦΜ ..., στην οποία ανέγραψε, ότι το δηλωθέν εισόδημα αυτού ανερχόταν στο ποσόν των 29.840.00€ προερχόμενο από ατομική επιχείρηση και στην οποία έθεσε κατ' απομίμηση, την υπογραφή του φερόμενού, ως παραλαβόντος αυτήν, (αδιευκρίνιστου) υπαλλήλου της εν λόγω Δ.Ο.Υ. Το πλαστό αυτό .έγγραφο ακολούθως, προσκόμισαν στις ...2004 στην ανώνυμη τραπεζική, εταιρία με την επωνυμία "... ... ..." στους αρμόδιους υπαλλήλους της οποίας το υπέβαλε, επισυνάπτοντας το στην από ...2004 αίτηση του Ι. Κ., την οποία ό Β. Τ., ως σύμβουλος στέγης, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός ως εξωτερικός συνεργάτης της παθούσας κατέθεσαν, με την οποία ζητούσαν να χορηγηθεί στον Ι. Κ. στεγαστικά δάνειο ύψους εκατόν πενήντα χιλιάδων ευρώ (150.000€) για την αποπεράτωση ακινήτου, κείμενου στο .... 15) Στις ...2004 ενεργώντας από κοινού με τον και με σκοπό να προσπορίσει, στον Ι. Μ. περιουσιακό όφελος, κατάρτισε εξ αρχής, πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν, ότι είχε εκδοθεί από τη Δ.Ο.Υ. ... για την εκκαθάριση του φόρου εισοδήματος του φυσικού προσώπου Ι. Μ., με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε, ότι το εκκαθαρισθέν εισόδημα του ανερχόταν στο ποσόν των 120.625.83 € και των ακαθαρίστων εσόδων του από ατομική επιχείρηση στο ποσόν των 634.872.80 € συνολικά και στο οποίο έθεσε ημερομηνία φερομένης εκδόσεώς του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση, την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως, προσκόμισαν στις ...2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντας το στην από ...2004 αίτηση του Ι. Μ., την οποία ο Β. Τ. (ως σύμβουλος στέγης, υποβολών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός ως εξωτερικός συνεργάτης της παθούσας κατέθεσαν με την οποία ζητούσαν, να χορηγηθεί στον Ι. Μ. στεγαστικό δάνειο ύψους ενός εκατομμυρίου διακοσίων χιλιάδων ευρώ (1.200.000 €) για την αγορά ακινήτου (οικοπέδου, επιφάνειας ... τ.μ.), κειμένου στο Ρέθυμνο. 16) Στις ...2004 ενεργώντας από κοινού με τον 1° και με σκοπό να προσπορίσει στον Σ. Π. περιουσιακό όφελος κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομικών του οικονομικού έτ. ..., το οποίο φερόταν ότι είχε εκδοθεί από την ... Αθηνών για την εκκαθάριση του φόρου εισοδήματος του φυσικού προσώπου Σ. Π. με ΑΦΜ ... και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό ..., στο οποίο ανέγραψε ότι το εκκαθαρισθέν εισόδημα του ανερχόταν στο ποσόν των 195.564.00€ και των ακαθαρίστων εσόδων του από εμπορική επιχείρηση στο ποσόν των 782.856.00 € συνολικά και στο οποίο έθεσε, ημερομηνία φερομένης εκδόσεώς του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως, προσκόμισαν στις ...2004 στην ανώνυμη τραπεζική εταιρία με την επωνυμία "... ... ...", στους αρμοδίους υπαλλήλους της οποίας το υπέβαλε επισυνάπτοντας το στην από ...2004 αίτηση του Σ. Π., την οποία ο Β. Τ. ως σύμβουλος στέγης, (υποβάλλων μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός ως εξωτερικός συνεργάτης της παθούσας κατέθεσαν, με την οποία ζητούσαν να χορηγηθεί σ' αυτόν στεγαστικό δάνειο ύψους εννιακοσίων χιλιάδων ευρώ (900.000 €) για την αγορά ακινήτου (διαμερίσματος, επιφάνειας ... τ.μ.) κείμενου στο ... Αττικής. 17) Στις ....2004 κατάρτισε εξ αρχής πλαστό αντίγραφο εκκαθαριστικού σημειώματος της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών του έτ. ... το οποίο φερόταν ότι είχε εκδοθεί για την εκκαθάριση του φόρου εισοδήματος του φυσικού προσώπου Ν. Τ. του Π., κατοίκου ... (δηλαδή του ίδιου με αριθμό φορολογικού μητρώου (ΑΦΜ) ... καθώς και ότι αντιστοιχούσε στην προγενεστέρως υποβληθείσα δήλωση φορολογίας εισοδήματος με αριθμό .../2003, στο οποίο ανέγραψε ότι το εκκαθαρισθέν εισόδημα του ανερχόταν σε 207.520,63 € και στο οποίο έθεσε ημερομηνία φερομένης εκδόσεως του την ....2003 πλαστή σφραγίδα του Υπουργείου Οικονομίας και Οικονομικών και κατ' απομίμηση την υπογραφή του Γενικού Γραμματέα Κ. Π. Το πλαστό αυτό έγγραφο ακολούθως, προσκόμισε στις ....2004 στο επί της ... κατάστημα (...) της ανώνυμης τραπεζικής εταιρίας με την επωνυμία "...", στους αρμοδίους υπαλλήλους του οποίου, το υπέβαλε επισυνάπτοντας το στην από ....2004 αίτησή του με την οποία ζητούσε να του χορηγηθεί καταναλωτικό δάνειο ύψους είκοσι τεσσάρων χιλιάδων ευρώ (24.000€) με συμβατικό επιτόκιο 11.10%, 18) Κατά το χρονικό διάστημα ... από κοινού, με τον 1ο πλαστογράφησε, αφ' ενός μεν την υπ' αριθμ. ... ... της ... εταιρείας ..., αφ' ετέρου δε, τις ακόλουθες πιστωτικές κάρτες: ..., ..., ... Μια πιστωτική κάρτα της ... Όλα δε τα ανωτέρω έγγραφα τα χρησιμοποίησε, για την αγορά καταναλωτικών προϊόντων. 19) Κατά το χρονικό διάστημα ... έως και ...-2005 κατήρτισε τα ακόλουθα πλαστά έγγραφα: α) Πλαστά εκκαθαριστικά της ... ΔΟΥ Αθηνών των ετών ... τα οποία προσκόμισε, μαζί με τον 1ο στην ... της ..., προκειμένου, να λάβει δάνειο ..., ύψους 5.000 ευρώ, το οποίο όμως, δεν έλαβε, διότι οι αρμόδιοι υπάλληλοι αντελήφθησαν τη πλαστότητά τους β) Πλαστό Εκκαθαριστικό σημείωμα με στοιχεία Τ. Β. Πλαστό Εκκαθαριστικό Δ.Ο.Υ ... οικ. Έτους ..., με δήλωση ακινήτου, τα οποία προσκόμισε στους αρμοδίους υπαλλήλους της ..., για να πετύχει, όπως και συνέβη, τη χορήγηση: 1) στον ίδιο και στον 1ο στη Θ. και Δ., καταναλωτικά προϊόντα ύψους "1.105.000" ευρώ. 2) στον ίδιο και στον Τ. καταναλωτικά προϊόντα, από την ως άνω Τράπεζα, ύψους "4831" και "47625" ευρώ, αντιστοίχως και 3) στη Γ. Π. δάνειο "25.000" ευρώ. Από όλες τις ανωτέρω, ενέργειές του απειλήθηκε ή επήλθε περιουσιακή ζημία, εις βάρος, των προαναφερθεισών τραπεζών και ασφαλιστικών εταιρειών, η οποία, υπολογιζόμενη συνολικά, υπερβαίνει το ποσό των 120.000 ευρώ, ανερχομένη στο ποσό των 4.379.030.95 ευρώ τουλάχιστον.
Β. 1) Στις 15.10.2004 με σκοπό να αποκομίσει παράνομο περιουσιακό όφελος παρέστησε με την από 15.10.2004 αίτησή του λήψεως ανοικτού επαγγελματικού δανείου στους υπαλλήλους του καταστήματος ... Αττικής της ανώνυμης τραπεζικής εταιρίας με την επωνυμία "...", ότι το ατομικό του εισόδημα ανερχόταν στο ποσό των 207.520.63 € και 307.520.63 € για τα έτη ... αντίστοιχα, καθώς και ότι τα επισυναφθέντα στην αίτησή του αυτή εκκαθαριστικά σημειώματα της Γενικής Γραμματείας Πληροφοριακών Συστημάτων του Υπουργείου Οικονομίας και Οικονομικών, που ανωτέρω υπό στοιχείο Α1 του κατηγορητηρίου ήταν γνήσια. Με τις ανωτέρω ψευδείς παραστάσεις του παραπλάνησε και κατέπεισε τους ανωτέρω τραπεζικούς υπαλλήλους να του εγκρίνουν τη χορήγηση ανοικτού επαγγελματικού δανείου, ύψους 45.000 € ενώ γνώριζε ότι στην πραγματικότητα, δεν πληρούσε, τις απαραίτητες προϋποθέσεις λόγω χαμηλού εισοδήματος και ότι τα ανωτέρω έγγραφα ήταν πλαστά. 2) Στις ....2003 με σκοπό να αποκομίσει παράνομο περιουσιακό όφελος παρέστησε με την από ....2003 αίτησή του λήψεως πιστωτικής κάρτας στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό του εισόδημα ανερχόταν στο ποσό των 47.520.63€ καθώς και ότι το επισυναφθέν στην αίτησή του αυτή εκκαθαριστικό σημείωμα, του ανωτέρω, υπό στοιχείο Α 9 του κατηγορητηρίου ήταν γνήσιο. Με τις ανωτέρω ψευδείς παραστάσεις του παραπλάνησε και κατέπεισε τους ανωτέρω τραπεζικούς υπαλλήλους, να του εγκρίνουν τη λήψη πιστωτικής κάρτας ..., προκειμένου να χρηματοδοτηθεί μέσω αυτής η αγορά από αυτόν ενός (I) Ι.Χ. αυτοκινήτου και συγκεκριμένα του με στοιχεία κυκλοφορίας ... οχήματος, εργοστασίου κατασκευής ... τύπου ... από την ανώνυμη εταιρία με την επωνυμία ... αντί τιμήματος ύψους δεκαπέντε χιλιάδων τριάντα ευρώ και ενενήντα πέντε λεπτών (15.030.95 €), το οποίο πιστώθηκε για χρονική διάρκεια εβδομήντα δύο (72) μηνών με σταθερά επιτόκιο 9.60%. ενώ γνώριζε, ότι στην πραγματικότητα, δεν πληρούσε τις απαραίτητες προϋποθέσεις λόγω χαμηλού εισοδήματος και ότι το ανωτέρω έγγραφο ήταν πλαστό. 3) Στις ....2004 ενεργώντας από κοινού με τον 1ο κατηγορούμενο με σκοπό να προσπορίσουν περιουσιακό όφελος με την από ....2004 αίτηση λήψεως στεγαστικού δανείου ποσού 435.000€ την οποία καταθέσαν, ο ίδιος ως υποψήφιος δανειολήπτης και ο συγκατηγορούμενός του ως σύμβουλος στέγης της παθούσας, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας), παρέστησαν στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό εισόδημα του ανερχόταν στο ποσό των 47.520.63 € καθώς και ότι το επισυναφθέν στην ως άνω αίτηση εκκαθαριστικό σημείωμα, του ανωτέρω υπό στοιχείο Α 10 του κατηγορητηρίου ήταν γνήσιο. Με τις ανωτέρω ψευδείς παραστάσεις τους παραπλάνησαν και κατέπεισαν τους ανωτέρω τραπεζικούς υπαλλήλους να του εγκρίνουν τη χορήγηση στεγαστικού δανείου ύψους 490.000 €, ενώ γνώριζαν, ότι στην πραγματικότητα δεν πληρούσε τις απαραίτητες προϋποθέσεις λόγω χαμηλού εισοδήματος και ότι το ανωτέρω έγγραφο ήταν πλαστό. 4) Στις ...2004 ενεργώντας από κοινού με τον 1ο με σκοπό να προσπορίσουν στον Σ. Δ. παράνομο περιουσιακό όφελος, με την από ...2004 αίτηση λήψεως στεγαστικού δανείου, την οποία κατέθεσε ο Σ. Δ., ως υποψήφιος δανειολήπτης, ο Β. Τ., ως σύμβουλος στέγης της παθούσας, (υποβαλών μάλιστα και σχετική θετική εισήγηση στην αρμόδια εγκριτική υπηρεσία της τράπεζας) και αυτός, ως εξωτερικός συνεργάτης της παθούσας παρέστησαν στους υπαλλήλους της ανώνυμης τραπεζικής εταιρίας με την επωνυμία "... ... ..." ότι το ατομικό εισόδημα του Σ. Δ. ανερχόταν στο ποσό των 284,940,60€, ως και ότι η επισυναφθείσα στην ως άνω αίτηση δήλωση φορολογίας εισοδήματος ήταν γνήσια. Με τις ανωτέρω ψευδείς παραστάσεις τους παρεπλανήσαν και έπεισαν τους προαναφερθέντες τραπεζικούς υπαλλήλους, να εγκρίνουν τη χορήγηση στεγαστικού δανείου, προς τον Σ. Δ. ύψους 90.000 ευρώ, ενώ γνώριζαν ότι στη πραγματικότητα, αυτός δεν πληρούσε τις απαραίτητες προϋποθέσεις, λόγω χαμηλού εισοδήματος και ότι το ανωτέρω έγγραφο ήταν πλαστό. 5) Κατά το χρονικό διάστημα 2004 - .../2005, προσκομίζοντας πλαστά δικαιολογητικά μεταξύ των οποίων και εκκαθαριστικό σημείωμα οικονομικού έτ. ... Δ.Ο.Υ. ... δήλωση εισοδήματος οικ. Έτ. ... προς την Δ.Ο.Υ..... Εκκαθαριστικό σημείωμα με στοιχεία φορολογούμενου Θ. Χ. Σ. Εκκαθαριστικό σημείωμα με στοιχεία Τ. Β. Εκκαθαριστικό σημείωμα του οικ. Έτ. ... ΔΟΥ ..., εκκαθαριστικό σημείωμα οικ. Έτ. ... ... ΔΟΥ ..., εκκαθαριστικό σημείωμα ΔΟΥ ... Αθηνών, εκκαθαριστικό σημείωμα ΔΟΥ ... οικ. Έτ. ... και οικ. Έτ. ... με στοιχεία Κ. Β. Δήλωση εισοδήματος οικ. ετών ..., Εκκαθαριστικό σημείωμα οικ.έτ. ... ΔΟΥ ..., Δήλωση στοιχείων ακινήτων προς ΔΟΥ ..., Εκκαθαριστικό σημείωμα ΔΟΥ ..., Εκκαθαριστική δήλωση ΦΠΑ ... Αθηνών, Δήλωση εισοδήματος οικ, έτ. ... Δ.Ο.Υ. ... Αθηνών, Εκκαθαριστικό σημείωμα οικ.έτ. ... ΔΟΥ ..., Δήλωση εισοδήματος προς ΔΟΥ ... οικ. Έτ. ..., Δήλωση εισοδήματος προς ΔΟΥ ... οικ. Έτ. ..., Εκκαθ. σημείωμα ΔΟΥ ... Αθηνών οικ. Έτ. ..., Εκκαθαριστικό σημείωμα ΔΟΥ ... Αθηνών οικ. Έτ. .... Εκκαθ. ΔΟΥ ... οικ. Έτ. ... με δήλωση ακινήτου, τα οποία εμφάνισε ως γνήσια στους αρμοδίους υπαλλήλους της Τράπεζας ..., πέτυχε να αποκτήσει τόσο ο ίδιος όσο και ο 1ος καθώς και οι Θ. Σ. και Δ. Σ. καταναλωτικά προϊόντα ύψους 1.105.000 ευρώ χρησιμοποιώντας εκείνος και ο προαναφερόμενος συγκατηγορούμενός του πλαστό εκκαθαριστικό απέκτησαν καταναλωτικά προϊόντα από την ως άνω Τράπεζα ύψους 4.831 Ευρώ και 47.625 Ευρώ ενώ με πλαστά οικονομικά στοιχεία (δήλωση στοιχείων ακινήτου ... και εκκαθ. Σημείωμα ΔΟΥ ... οικ. Έτ. ...) έλαβε η Π. Γ. δάνειο ύψους 25.000 Ευρώ. Από όλες τις ανωτέρω ενέργειες του επήλθε περιουσιακή ζημία, εις βάρος, των προαναφερθεισών Τραπεζών η οποία, υπολογιζομένη συνολικά, υπερβαίνει το ποσό των 120.000 ευρώ. ανερχόμενη στο ποσό των 645.030,95 ευρώ τουλάχιστον (αφαιρουμένου του ποσού που αντιστοιχεί στη ζημία των τραπεζών και ασφαλιστικών εταιρειών που δεν υπέβαλαν έγκληση ούτε δήλωση περί συνέχισης της ποινικής διαδικασίας).
Όλα τα παραπάνω αποδείχθηκαν πλήρως από το υφιστάμενο αποδεικτικό υλικό και επομένως, δεν κρίνεται αναγκαία η διενέργεια γραφολογική πραγμ/νης και η σύνταξη οικονομικής έκθεσης πραγμ/νης απορριπτομένου ως αβασίμου του σχετικού αιτήματος των δύο πρώτων κατηγορουμένων."? Κατόπιν αυτών πρέπει να κηρυχθούν ένοχοι οι δύο πρώτοι κατηγορούμενοι για τις αξιόποινες πράξεις της πλαστογραφίας, με συνολικό όφελος και συνολική ζημία που υπερβαίνουν το ποσό των 120.000 ευρώ από κοινού και κατά μόνας κατ' εξακολούθηση και της απάτης από την οποία η ζημία που προκλήθηκε υπερβαίνει το ποσό των 120.000 ευρώ από κοινού και κατά μόνας, κατ' εξακολούθηση κατά τα αναφερόμενα αναλυτικά στο διατακτικό της παρούσας απόφασης που αποτελεί ενιαίο όλο με το σκεπτικό." 10.Με αυτά που δέχθηκε το δικαστήριο της ουσίας διέλαβε στην προσβαλλόμενη απόφασή του την απαιτούμενη από τα άρθρα 93 παρ. 3 του Συντάγματος και 139 ΚΠΔ ειδική και εμπεριστατωμένη αιτιολογία, αφού εκθέτει σε αυτή με πληρότητα, σαφήνεια και χωρίς αντιφάσεις ή λογικά κενά τα πραγματικά περιστατικά, τα οποία αποδείχθηκαν από την ακροαματική διαδικασία και συγκροτούν την αντικειμενική και υποκειμενική υπόσταση των ανωτέρω εγκλημάτων για τα οποία καταδικάστηκε ο αναιρεσείων πρώτος κατηγορούμενος μετά των συγκατηγορουμένων του, τις αποδείξεις από τις οποίες συνήγαγε τα περιστατικά αυτά καθώς και τους συλλογισμούς με βάση τους οποίους υπήγαγε τα πραγματικά περιστατικά στις εφαρμοσθείσες ως ευμενέστερες, μετά την κατάργηση του ν. 1608/1950 με βάση και τον οποίο είχε καταδικαστεί από το πρωτοβάθμιο Δικαστήριο, ουσιαστικές ποινικές διατάξεις των άρθρων 26 παρ. 1, 27 παρ. 1, 45, 98, 216 παρ. 1, 2, 3 εδ. β' και 386 παρ.1 εδ. β' του νέου Π.Κ., τις οποίες ορθώς ερμήνευσε και εφάρμοσε και δεν παραβίασε ευθέως ή εκ πλαγίου με ελλιπείς, ασαφείς ή αντιφατικές αιτιολογίες. Ειδικότερα εκτίθενται στην προσβαλλόμενη απόφαση όλα τα πραγματικά περιστατικά που συγκροτούν την αντικειμενική και υποκειμενική υπόσταση των ανωτέρων εγκλημάτων για τα οποία αυτός καταδικάστηκε. Πλέον συγκεκριμένα όσον αφορά την πλαστογραφία αναφέρονται ο χρόνος, ο τόπος τελέσεως, ότι ο αναιρεσείων πρώτος κατηγορούμενος, κατά μόνας ή από κοινού με τον δεύτερο κατηγορούμενο, κατά περίπτωση και κατ' εξακολούθηση, όπως αναλυτικά περιγράφεται στο διατακτικό της απόφασης, κατάρτισαν εξ υπαρχής πλαστές δηλώσεις φορολογίας εισοδήματος και πλαστά εκκαθαριστικά σημειώματα ως δήθεν προερχόμενα από τις Δ.Ο.Υ., που αναφέρονται στο διατακτικό, τα οποία αντιστοιχούσαν σε προγενέστερα υποβληθείσες φορολογικές δηλώσεις των ίδιων ή των λοιπών συγκατηγορουμένων τους, στα οποία έθεσαν πλαστές σφραγίδες της εκάστοτε Δ.Ο.Υ. και ιδιόχειρη, κατ' απομίμηση, την υπογραφή διαφόρων υπαλλήλων, εφοριακών κλπ, με σκοπό αυτοί να φαίνονται ότι έχουν ικανά εισοδήματα προς δανειοδότηση. Επίσης, αναφέρεται ότι τα πλαστά αυτά δικαιολογητικά, μαζί με τις σχετικές αιτήσεις των υποψηφίων δανειοληπτών για χορήγηση δανείου ή πιστωτικής κάρτας τα προσκόμισαν στις τράπεζες ... ... και ... Αττικής, ... ... ... ... ..., προσέτι δε πλαστογράφησαν πιστωτικές κάρτες των ασφαλιστικών εταιρειών ... και ... καθώς και της ... με σκοπό να παραπλανήσει με τη χρήση-τους, τους αρμοδίους για την έγκριση δανείων υπαλλήλους της Τράπεζας, ότι αυτοί είναι αξιόπιστοι και οικονομικά φερέγγυοι και εντεύθεν να τους χορηγηθούν τα αιτούμενα δάνεια και να προσπορίσει σ' αυτούς συνολικά ως όφελος ποσό που υπερβαίνει τα 120.000 ευρώ, το οποίο ζητήθηκε συνολικά ως δάνειο με τις ανωτέρω αιτήσεις, βλάπτοντας κατά το ποσόν αυτό τις Τράπεζες και τους ασφαλιστικούς οργανισμούς. Όμως ο σκοπός του δεν ήταν να προσπορίσει περιουσιακό όφελος μόνο στους δανειολήπτες, αλλά και στον εαυτό του, διότι καρπωνόταν αποκλειστικά ο ίδιος την προμήθεια που είχε συμφωνηθεί ως μεσιτική αμοιβή με την Τράπεζα. 11.Περαιτέρω, όσον αφορά την απάτη, αναφέρονται ο τόπος και ο χρόνος τελέσεως αυτής, οι συνθήκες τελέσεώς της, και ειδικότερα ο τρόπος και η μεθόδευση, με την οποία ο κατηγορούμενος και ήδη αναιρεσείων ενήργησε στην τέλεση της πράξης της απάτης, με παράθεση των πραγματικών περιστατικών που θεμελιώνουν τις παραδοχές της απόφασης, δηλαδή με την προσκομιδή ενώπιον των αρμόδιων τραπεζικών υπαλλήλων και την χρήση των πλαστών εγγράφων, παριστάνοντας εν γνώσει του ψευδώς ότι είναι γνήσια, ότι δήθεν οι εκάστοτε αιτούντες τη λήψη δανείου διέθεταν τα απαιτούμενα εισοδηματικά κριτήρια και συνακόλουθα είχαν τη δυνατότητα να εξοφλήσουν τα στεγαστικά ή καταναλωτικά δάνεια, τα οποία αιτούνταν, με σκοπό να εξαπατήσουν τους υπαλλήλους των Τραπεζών, ότι οι υποψήφιοι δανειολήπτες είναι αξιόπιστοι και φερέγγυοι, και να τους πείσουν να εγκρίνουν τη χορήγηση σ' αυτούς των αιτουμένων δανείων, τα οποία αυτοί έλαβαν με τη σύναψη των αντιστοίχων δανειακών συμβάσεων, και να αποκομίσουν οι εκάστοτε δανειολήπτες αλλά και ο ίδιος παράνομο περιουσιακό όφελος, που υπερβαίνει το ποσό των 120.000 ευρώ, με αντίστοιχη βλάβη των πιστωτριών τραπεζών μετά την αφαίρεση της εμπράγματης ασφάλειας που εισέπραξαν από τον πλειστηριασμό των ακινήτων και τις επιμέρους καταβολές των δόσεων των στεγαστικών δανείων και πιστωτικών καρτών. Τέλος, κατά τις ως άνω παραδοχές της προσβαλλόμενης απόφασης υφίσταται αιτιώδης σύνδεσμος μεταξύ της απατηλής συμπεριφοράς του αναιρεσείοντος και της πλάνης, που προκλήθηκε από αυτήν, καθώς και μεταξύ της πλάνης αυτής και της έγκρισης των δανειακών συμβάσεων, η οποία είχε ως αποτέλεσμα την πρόκληση περιουσιακής βλάβης που υπέστησαν οι τράπεζες, με αντίστοιχο παράνομο περιουσιακό όφελος των δανειοληπτών και του αναιρεσείοντος, το οποίο υπερβαίνει το ποσό των 120.000 ευρώ 12.Εξάλλου, η ταυτότητα των εγγράφων στο σκεπτικό της απόφασης και ειδικότερα στην υποπερίπτωση 5 προσδιορίζεται επαρκώς, ώστε να προκύπτει ότι αυτά αναγνώσθηκαν και όχι κάποια άλλα και δεν ήταν αναγκαία οποιαδήποτε ειδικότερη αναφορά πρόσθετων στοιχείων προσδιορισμού της ταυτότητάς τους, ούτε αναφορά του περιεχομένου τους ή του συντάκτη τους, αφού με την ανάγνωση του κειμένου τους στο ακροατήριο, χωρίς να προβληθεί καμία αντίρρηση από κανένα παράγοντα της δίκης, αλλά και με την ανάγνωσή τους στο πρωτοβάθμιο Δικαστήριο, όπως αυτό προκύπτει από τα παραδεκτώς, για τις ανάγκες του αναιρετικού ελέγχου, επισκοπούμενα πρακτικά της πρωτοβάθμιας δίκης, κατέστησαν γνωστά και κατά το περιεχόμενό τους στην παριστάμενη κατά την ανάγνωσή τους συνήγορό του και, έτσι, αυτοί έλαβαν γνώση του περιεχομένου αυτών έχοντας τη δυνατότητα να προβούν σε δηλώσεις και εξηγήσεις αναφορικά με το περιεχόμενό τους, ανεξάρτητα από τον τρόπο προσδιορισμού της ταυτότητας τους στα πρακτικά της κατ' έφεση δίκης. Τούτο δε διότι η αναγκαιότητα προσδιορισμού της ταυτότητας των συγκεκριμένων εγγράφων αποσκοπεί στη δημιουργία βεβαιότητας ότι αυτά τα έγγραφα και όχι κάποια άλλα αναγνώσθηκαν στη δίκη αυτής, προϋπόθεση η οποία καλύφθηκε με την κατά τα ως άνω ανάγνωση του περιεχομένου τους.
13.Συνεπώς, είναι αβάσιμοι οι σχετικοί εκ του άρθρου 510 παρ. 1 στοιχ Δ' και Ε' του ΚΠοινΔ δεύτερος, τρίτος και τέταρτος λόγοι αναιρέσεως, για εσφαλμένη εφαρμογή, έλλειψη αιτιολογίας και εκ πλαγίου παράβαση των ουσιαστικών ποινικών διατάξεων των άρθρων 216 και 386 ΠΚ - έλλειψη νομίμου βάσεως, όσον αφορά το σκοπό καταρτίσεως και χρήσεως των συγκεκριμένων εγγράφων και την ύπαρξη αιτιώδους συνάφειας μεταξύ των πράξεων αυτών και της επελεύσεως του παρανόμου οφέλους του αναιρεσείοντος και της βλάβης των τραπεζών, καθώς και την έλλειψη αιτιολογίας σχετικά με τον προσδιορισμό της ταυτότητας των αναφερομένων εγγράφων. Περαιτέρω, οι επί μέρους αιτιάσεις στους λόγους αναιρέσεως, με τις οποίες, κατ' εκτίμηση, προβάλλεται η αντίθεση των αποδεικτικών μέσων προς τις ουσιαστικές παραδοχές και το πόρισμα της αναιρεσιβαλλομένης αποφάσεως, με τον ισχυρισμό ότι, στην πραγματικότητα, παρά την περί του αντιθέτου αναφορά στην απόφαση, δεν ελήφθησαν υπόψη τα συναφή επισημαινόμενα αποδεικτικά μέσα, διότι, διαφορετικά, δεν δικαιολογείται το πόρισμα της αποφάσεως, πλήττουν την αναιρετικώς ανέλεγκτη περί τα πράγματα κρίση του Δικαστηρίου και είναι απαράδεκτες. Ειδικότερα, η εκτίμηση και αξιολόγηση των αποδείξεων, την οποία πλήττουν ως εσφαλμένη οι αυτές αιτιάσεις στους ως άνω λόγους αναιρέσεως, υπό την επίφαση της ελλείψεως ειδικής αιτιολογίας της αποφάσεως, δεν ελέγχεται αναιρετικώς. 14.Εξάλλου, από τις διατάξεις των άρθρων 352 παρ. 2 και 3, 353 και 139 προκύπτει ότι ο κατηγορούμενος έχει δικαίωμα να ζητήσει την αναβολή της δίκης για νέες (κρείσσονες) αποδείξεις, με σκοπό να εξεταστούν κατά τη συζήτηση στο ακροατήριο μάρτυρες που δεν έχουν κληθεί ή να προσκομιστούν έγγραφα ή να διενεργηθεί πραγματογνωμοσύνη. Στο αίτημα αναβολής πρέπει να προσδιορίζονται οι συγκεκριμένες νέες αποδείξεις που ζητείται να διαταχθούν και να διευκρινίζεται το αποδεικτέο ουσιαστικό ζήτημα, που πρόκειται να αποδειχτεί με τη διεξαγωγή τους, το οποίο πρέπει να είναι σχετικό με την εκδικαζόμενη κατηγορία και χρήσιμο για την έρευνα της ενοχής του κατηγορουμένου. Η παραδοχή ή μη του σχετικού αιτήματος απόκειται στην κυριαρχική κρίση του δικαστηρίου της ουσίας, το οποίο όμως οφείλει να απαντήσει στο αίτημα αναβολής, εφόσον αυτό είναι ορισμένο και παραδεκτό και, αν το απορρίψει, οφείλει να διαλάβει στην απόφασή του την κατά τα προαναφερόμενα απαιτούμενη από τις διατάξεις των άρθρων 93 παρ. 3 του Συντάγματος και 139 ΚΠΔ, ειδική και εμπεριστατωμένη αιτιολογία, η οποία δεν είναι απαραίτητο να είναι αυτοτελής, αλλά μπορεί να διατυπώνεται σε συνδυασμό προς τις παραδοχές του σκεπτικού της απόφασης για την ενοχή, ως αποτελούσα ενιαίο σύνολο με αυτές (ΑΠ 1175/2022, ΑΠ 537/2022 , ΑΠ 20/2022, ΑΠ 238/2021 ). Διαφορετικά, αν δεν απαντήσει, στοιχειοθετείται λόγος αναίρεσης από το άρθρο 510 παρ. 1 στοιχ. Β' ΚΠΔ, για έλλειψη ακρόασης, (ΑΠ 1062/2021) ενώ, αν η απορριπτική απόφαση δεν είναι ειδικά αιτιολογημένη, στοιχειοθετείται ο ως άνω λόγος αναίρεσης από το άρθρο 510 παρ. 1 στοιχ. Δ' ΚΠΔ, πέραν δε τούτων, η κατά τα ανωτέρω απόρριψη χωρίς ειδική και εμπεριστατωμένη αιτιολογία παραδεκτού αιτήματος αναβολής για νέες αποδείξεις, επειδή συνάπτεται άμεσα με την ανάγκη για νόμιμη απόδειξη της ενοχής του κατηγορουμένου, προσβάλλει το δικαίωμα για δίκαιη δίκη και του τεκμηρίου αθωότητας αυτού, κατά τα άρθρα 6 παρ. 1, 2 και 3 περ. δ' της ΕΣΔΑ και 14 παρ. 2 του Διεθνούς Συμφώνου για τα Ατομικά και Πολιτικά Δικαιώματα και επιφέρει, σε συνδυασμό με το άρθρο 171 παρ. 1 περ. δ' ΚΠΔ, απόλυτη ακυρότητα της διαδικασίας στο ακροατήριο, που στοιχειοθετεί τον από το άρθρο 510 παρ.1 στοιχ. Α' ΚΠοινΔ λόγο αναίρεσης. Επιπρόσθετα, εάν το δικαστήριο, μετά την απόρριψη του αιτήματος αναβολής της δίκης χωρίς την παραπάνω απαιτούμενη ειδική και εμπεριστατωμένη αιτιολογία, προχωρήσει στην έρευνα της υπόθεσης και την καταδίκη του κατηγορουμένου για την πράξη, για την οποία ασκήθηκε κατ' αυτού ποινική δίωξη, τότε υποπίπτει και στην από το άρθρο 510 παρ.1 στοιχ. Θ' ΚΠοινΔ πλημμέλεια της υπέρβασης εξουσίας (ΑΠ 1125/2022, ΑΠ 740/2020, ΑΠ 141/2020). Στην προκείμενη περίπτωση, όπως προκύπτει από την επισκόπηση των πρακτικών της προσβαλλόμενης απόφασης, ο κατηγορούμενος υπέβαλε το αίτημα για διεξαγωγή πραγματογνωμοσύνης από εξειδικευμένο οικονομολόγο, ο οποίος, θα ελέγξει τις προϋποθέσεις χορήγησης δανείων από τις τράπεζες, καθώς και των πραγματικών εισοδημάτων, περιουσίας, στοιχείων οικονομικής κατάστασης των δικών του και των συγκατηγορουμένων του. 15.Το Δικαστήριο της ουσίας, σύμφωνα με τα διαλαμβανόμενα στο διατακτικό της προσβαλλόμενης απόφασης, απέρριψε το αίτημα διενέργειας γραφολογικής πραγματογνωμοσύνης και σύνταξης οικονομικής έκθεσης-πραγματογνωμοσύνης, διαλαμβάνοντας στο σκεπτικό περί της ενοχής που παρέθεσε στην προσβαλλόμενη πλήρεις, για την απόρριψη του αιτήματος της αναβολής, αιτιολογίες, τις οποίες δεν ήταν αναγκαίο να επαναλάβει και αυτοτελώς στο σκεπτικό της παρεμπίπτουσας απόφασής του περί απόρριψης του ως άνω αιτήματος. Συγκεκριμένα, το Δικαστήριο στο σκεπτικό του αναφέρει ότι κατά λέξη "αποδείχθηκε δε ότι οι κατηγορούμενοι ενήργησαν με σκοπό κατ' αρχήν να παραπλανήσουν τους αρμόδιους τραπεζικούς υπαλλήλους περί της γνησιότητας των προσκομιζόμενων κάθε φορά εκκαθαριστικών σημειωμάτων και του εισοδήματος που αναγραφόταν σε αυτά και συνακόλουθα περί του ότι οι υποψήφιοι δανειολήπτες πληρούσαν όλες τις προϋποθέσεις που ζητούσε η τράπεζα για να χορηγήσει δάνειο, δηλαδή σχετικά με γεγονός που έχει έννομες συνέπειες, περαιτέρω δε, να προσπορίσουν στον εαυτό τους παράνομο περιουσιακό όφελος, με βλάβη τρίτου που υπερβαίνει συνολικά το ποσό των 120.000 ευρώ, κατά τα αναφερόμενα ειδικότερα στο αποτελούν ενιαίο όλο με το σκεπτικό διατακτικό της απόφασης, και συγκεκριμένα, είτε να χορηγηθούν στους ίδιους δάνεια και πιστωτικές κάρτες, είτε να εγκριθεί η χορήγηση δανείων στους λοιπούς εκκαλούντες και να καταβληθεί σε αυτούς η συμφωνηθείσα με την ... προμήθεια, αν και γνώριζαν ότι ούτε οι ίδιοι, ούτε οι λοιποί αιτούντες-συγκατηγορούμενοι πληρούσαν τις προϋποθέσεις χορήγησης των αιτούμενων δανείων, είτε λόγω του πραγματικά πολύ μικρότερου ετήσιου εισοδήματός τους, είτε λόγω δυσμενών στοιχείων για την προηγηθείσα οικονομική του συμπεριφορά που ήδη είχαν καταχωρηθεί στην ... ... (σελ. 279)" και ότι "όλα τα παραπάνω αποδείχθηκαν πλήρως από το υφιστάμενο αποδεικτικό υλικό και επομένως δεν κρίνεται αναγκαία η διενέργεια οικονομικής πραγματογνωμοσύνης και η σύνταξη οικονομικής έκθεσης- πραγματογνωμοσύνης, απορριπτομένου ως αβασίμου του σχετικού αιτήματος των δύο πρώτων κατηγορουμένων" (σελ. 310). Με αυτά που δέχτηκε το Πενταμελές Εφετείο Αθηνών, διέλαβε στην ως άνω απόφασή του, αναφορικά με την απόρριψη του αιτήματος αναβολής για την διενέργεια πραγματογνωμοσύνης την απαιτούμενη από τα άρθρα 93 παρ. 3 του Συντάγματος και 139 του ΚΠΔ ειδική και εμπεριστατωμένη αιτιολογία, αφού αναφέρει τους λόγους για τους οποίους δεν έκρινε σκόπιμη και αναγκαία την αναβολή για τη διενέργεια αυτής, καθόσον, κατά τις σαφείς παραδοχές της, οι υπάρχουσες αποδείξεις ήταν επαρκείς και η αιτούμενη πραγματογνωμοσύνη δεν ήταν αναγκαία. Κατά συνέπεια, το Δικαστήριο απορρίπτοντας το σχετικό αίτημα δεν υπέπεσε στην αντίστοιχη από το άρθρο 510 παρ1 στοιχ Δ' ΚΠοινΔ αναιρετική πλημμέλεια της έλλειψης αιτιολογίας ως προς την παρεμπίπτουσα αυτή απόφασή του, όπως αβασίμως αιτιάται την προσβαλλομένη ο αναιρεσείων με τον πρώτο λόγο της αίτησής του.
16.Η επιβαλλόμενη από τα άρθρα 93 παρ. 3 του Συντάγματος και 139 του Κ.Ποιν.Δ. ειδική και εμπεριστατωμένη αιτιολογία της δικαστικής απόφασης, αναφέρεται τόσο στην κρίση για την ενοχή, όσο και στην κρίση για την απόρριψη αυτοτελών ισχυρισμών του κατηγορουμένου. Αυτοτελείς ισχυρισμοί είναι εκείνοι που προβάλλονται στο δικαστήριο της ουσίας από τον κατηγορούμενο ή τον συνήγορό του, σύμφωνα με τις διατάξεις των άρθρων 171 παρ. 2 και 333 παρ. 2 του ΚΠοινΔ και τείνουν στην άρση του άδικου χαρακτήρα της πράξης ή στον αποκλεισμό ή στη μείωση της ικανότητας προς καταλογισμό ή στην εξάλειψη του αξιοποίνου της πράξης ή στη μείωση της ποινής. Η προβολή των ισχυρισμών αυτών απαιτείται να γίνεται κατά τρόπο σαφή και ορισμένο, δηλαδή με όλα τα πραγματικά περιστατικά, που απαιτούνται κατά το νόμο για τη θεμελίωσή τους, έτσι ώστε να μπορούν να αξιολογούνται και, σε περίπτωση αποδοχής τους, να οδηγούν στο ευνοϊκό για τον κατηγορούμενο αποτέλεσμα. Διαφορετικά, το δικαστήριο της ουσίας δεν έχει υποχρέωση να απαντήσει επί των ισχυρισμών αυτών, ούτε πολύ περισσότερο να διαλάβει στην απόφασή του ειδική αιτιολογία γι' αυτούς. Τέτοιοι αυτοτελείς ισχυρισμοί, η απόρριψη των οποίων πρέπει να αιτιολογείται ιδιαίτερα, είναι και οι ισχυρισμοί του κατηγορουμένου περί συνδρομής στο πρόσωπό του ελαφρυντικών περιστάσεων από τις αναφερόμενες στο άρθρο 84 παρ. 2 του ΠΚ, αφού η παραδοχή τους οδηγεί στην επιβολή μειωμένης, κατά το άρθρο 83 του ίδιου Κώδικα, ποινής. Μεταξύ των ελαφρυντικών αυτών περιστάσεων είναι και οι προβλεπόμενες από την παρ. 2 του άρθρου 84 του νέου ΠΚ, με στοιχ. δ' και ε', ήτοι το ότι ο υπαίτιος... δ) επέδειξε ειλικρινή μετάνοια και επεδίωξε να άρει ή να μειώσει τις συνέπειες της πράξης του και ε) συμπεριφέρθηκε καλά για σχετικά μεγάλο διάστημα μετά την πράξη του, ακόμα και κατά την κράτησή του. Για να συντρέξει η ελαφρυντική περίσταση του άρθρου 84 παρ. 2 περ. δ' ΠΚ, ήτοι για το ότι ο υπαίτιος "επέδειξε ειλικρινή μετάνοια και επεδίωξε να άρει ή να μειώσει τις συνέπειες της πράξης του", πρέπει η μεταμέλεια του υπαιτίου όχι μόνο να είναι ειλικρινής, αλλά και να εκδηλώνεται εμπράκτως, δηλαδή να συνδυάζεται με συγκεκριμένα περιστατικά τα οποία δείχνουν ότι αυτός μεταμελήθηκε και για το λόγο αυτό επιζήτησε ειλικρινά και όχι προσχηματικά να άρει ή να μειώσει τις συνέπειες της πράξης του, χωρίς να αρκεί η απλή έκφραση συγγνώμης (ΑΠ 322/2023, ΑΠ 227/2023, ΑΠ 145/2023 , ΑΠ 20/2020, ΑΠ 639/2019, ΑΠ 1192/2016), η μετά τη σύλληψη του υπαιτίου ομολογία της πράξης του, έστω και αν έγινε αυθόρμητα, ή η διευκόλυνση του έργου των αστυνομικών διά μόνης της ομολογίας του (ΑΠ 145/2023, ΑΠ 722/2022, ΑΠ 130/2017). Περαιτέρω, για να συντρέξει η ελαφρυντική περίσταση που προβλέπεται από το άρθρο 84 παρ. 2 περ. ε' του ΠΚ, η συμπεριφορά του υπαιτίου πρέπει να είναι θετική και επωφελής για μεγάλο χρονικό διάστημα μετά την πράξη και να αναφέρονται πραγματικά περιστατικά δηλωτικά της αρμονικής κοινωνικής συμβίωσης του δράστη. Η αναγνώριση δηλαδή της ελαφρυντικής περίστασης του άρθρου 84 παρ. 2 περ. ε' του ισχύοντος ΠΚ, προϋποθέτει επίκληση και απόδειξη θετικής ατομικής και κοινωνικής συμπεριφοράς του υπαιτίου, με κριτήριο τη στάση του μέσου συνετού και νομοταγούς πολίτη, για σχετικά μεγάλο χρονικό διάστημα μετά την αξιόποινη πράξη, ως αποτέλεσμα πραγματικής επίγνωσης από αυτόν των συνεπειών της πράξης του και σταθερού εναρμονισμού του προς τις επιταγές της έννομης τάξης, ακόμα και κατά την κράτησή του. Ενόψει του εγκληματοπροληπτικού και σωφρονιστικού σκοπού της θέσπισης της οικείας διάταξης, που διατρέχει την όλη, και υπό καθεστώς ελευθερίας και υπό καθεστώς κράτησης, διαβίωση του υπαιτίου μετά την τέλεση της πράξης δεν αρκεί για τη στοιχειοθέτηση του εν λόγω ελαφρυντικού η καλή και συνήθης συμπεριφορά και μόνον, αλλά απαιτούνται πραγματικά περιστατικά θετικά και δηλωτικά της αρμονικής κοινωνικής διαβίωσής του και μάλιστα για μεγάλο χρονικό διάστημα. Απαιτείται, δηλαδή, για την αναγνώριση του ανωτέρω ελαφρυντικού, συγκεκριμένη, μετά την πράξη, θετική προσωπική, κοινωνική και επαγγελματική συμπεριφορά, η οποία να είναι ενδεικτική όχι μόνον έλλειψης έκνομης συμπεριφοράς, διότι σε τέτοια περίπτωση αυτός που δεν τέλεσε κάποια αξιόποινη πράξη μετά την αποκάλυψη της παράνομης δραστηριότητάς του, θα είχε εξασφαλισμένη την αναγνώριση της ελαφρυντικής αυτής περίστασης, αλλά ατόμου, το οποίο αποτίναξε το παρελθόν, άλλαξε τρόπο ζωής, πράγμα το οποίο δεν συμβαίνει όταν εξακολουθεί να ζει όπως πριν, εξαιρουμένης της παραβίασης των νόμων και ιδιαίτερα του Ποινικού Κώδικα (ΑΠ 1418/2022, ΑΠ 1087/2022, ΑΠ 1059/2022, ΑΠ 874/2022). 17.Στην προκείμενη περίπτωση, από την παραδεκτή, για τις ανάγκες του αναιρετικού ελέγχου, επισκόπηση των πρακτικών της προσβαλλόμενης απόφασης προκύπτει ότι κατά την εκδίκαση της υπόθεσης στο ακροατήριο του Δικαστηρίου της ουσίας και πριν την έναρξη της αποδεικτικής διαδικασίας, ο αναιρεσείων - κατηγορούμενος προέβαλε, διά του συνηγόρου του, τους αυτοτελείς ισχυρισμούς περί αναγνώρισης στο πρόσωπό του των ελαφρυντικών περιστάσεων του άρθρου 84 παρ. 2 περ. δ' και ε' ΠΚ, τους οποίους κατέθεσε εγγράφως και ανέπτυξε προφορικά, επικαλούμενος κατά πιστή μεταφορά τα ακόλουθα πραγματικά περιστατικά: α) Όσον αφορά το ελαφρυντικό του άρθρου 84§2 περ. δ' ΠΚ "Συντρέχει στο πρόσωπό μου το ελαφρυντικό της ειλικρινούς μετάνοιας, καθότι εξ αρχής συνεργάστηκα με τις διωκτικές και δικαστικές αρχές, αυτοβούλως και διαφωτίζοντας με κάθε τρόπο, διεξοδικότατα τις ανακριτικές αρχές προς διευκόλυνση της αλήθειας της επίδικης υποθέσεως και εν τέλει αποπληρώθηκαν όλα τα προσωπικά μου δάνεια, με συνέπεια να μην υφίσταται ζημία πλέον των τραπεζών και καμία απαίτηση δεν διατηρούν οι τράπεζες σε βάρος μου, όπως προκύπτει από τα ανωτέρω στην αρχή του παρόντος αναφερόμενα έγγραφα". β) Όσον αφορά το ελαφρυντικό του άρθρου 84§2 περ. ε' ΠΚ "... μετά την τέλεση της δήθεν πράξης, για την οποία φέρομαι ως κατηγορούμενος ενώπιόν σας επέδειξα υποδειγματική θετική συμπεριφορά, γεγονός που αποδεικνύεται από το ότι από τον φερόμενο ως χρόνο τέλεσης της πράξεως μέχρι σήμερα έχουν παρέλθει περί τα 17 έτη, χρονικό διάστημα ικανό για να πιστοποιηθεί η καλή συμπεριφορά μου. Συγκεκριμένα, μετά την τέλεση της πράξεως, που μου αποδίδεται, τόσο κατά τη διάρκεια της προσωρινής μου κράτησης, όσο και βρισκόμενος σε ελεύθερη διαβίωση, επί χρονικό διάστημα 17 ετών περίπου παρακαλώ, συνέχισα να διάγω έναν καθόλα έντιμο βίο, δεν απασχόλησα ξανά τις διωκτικές ή δικαστικές αρχές, συνέχισα να εργάζομαι ως καθηγητής ξένων γλωσσών και συμπεριφέρομαι άριστα για μεγάλο χρονικό διάστημα μετά την πράξη, για την οποία φέρομαι ως κατηγορούμενος, πλέον δε είμαι δυστυχώς άνεργος. Μάλιστα, εξαρχής συνεργάστηκα με τις διωκτικές και δικαστικές αρχές, αυτοβούλως και διαφωτίζοντας με κάθε τρόπο, διεξοδικότατα τις ανακριτικές αρχές π προς διαλεύκανση της αλήθειας της επίδικης υποθέσεως και εντέλει αποπληρώθηκαν όλα τα προσωπικά μου δηλαδή με συνέπεια να (μην) υφίσταται πλέον ζημία των τραπεζών. Από όλα τα ανωτέρω συνάγεται ότι έχω επιδείξει μέχρι σήμερα συνέπεια και άριστη συμπεριφορά για χρονικό διάστημα 17 ετών μέχρι σήμερα και δεν πρόκειται να δημιουργήσω προβλήματα στο μέλλον. Κατά συνέπεια, θα πρέπει να μου αναγνωρισθεί το ελαφρυντικό της διάταξης του άρθρου 84 παράγραφος 2ε' του ΠΚ δηλαδή της καλής συμπεριφοράς για μακρό χρονικό διάστημα μετά την τέλεση της πράξης, γενόμενου δεκτού του σχετικού αυτοτελούς ισχυρισμού" . 18. Το Δικαστήριο της ουσίας απέρριψε, με την προσβαλλόμενη απόφασή του, τους ως άνω αυτοτελείς ισχυρισμούς, με την ακόλουθη αιτιολογία: "....δεν αποδείχθηκαν συγκεκριμένα πραγματικά περιστατικά που να καταδεικνύουν ότι οι κατηγορούμενοι έδειξαν ειλικρινή και όχι προσχηματική μετάνοια και επιδίωξη άσκησης ή μείωσης των συνεπειών των πράξεών τους τα οποία να δικαιολογούν την αναγνώριση του αιτηθέντος δια της συνηγόρου υπεράσπισής τους, ελαφρυντικού του άρθρου 84 παράγραφος 2δ' , η εκ μέρους τους ομολογία κάποιων (λίγων) μερικότερων πράξεων μετά την πλήρη αποκάλυψη της εγκληματικής του δράσεις και την ύπαρξη ήδη συντριπτικών στοιχείων σε βάρος τους, δεν αρκεί για την αναγνώριση στο πρόσωπό τους του άνω ελαφρυντικού, απορριπτόμενους αβασίμου του σχετικού ισχυρισμού τους. Επίσης δεν αποδείχθηκαν περιστατικά θετικά και δηλωτικά της αρμονικής κοινωνικής διαβίωσης των κατηγορουμένων επί μακρό χρόνο μετά την τέλεση των πράξεων για τις οποίες καταδικάστηκαν, από τα οποία να προκύπτει σαφής μεταστροφή του χαρακτήρα τους και τα οποία να θεμελιώνουν τις προϋποθέσεις εφαρμογής της σχετικής διάταξης και να δικαιολογούν τη χορήγηση του αιτηθέντος ελαφρυντικού του άρθρου 84 παράγραφος 2 ε' ΠΚ. Η συνήθης δε ανθρώπινη συμπεριφορά τους , δεν αρκεί, χωρίς την επιπλέον επίκληση και απόδειξη πραγματικών περιστατικών, που καταδεικνύουν ειδική μεταστροφή του χαρακτήρα τους, ως αποτέλεσμα πραγματικής επίγνωσης από αυτούς των συνεπειών των πράξεών τους και σταθερού εναρμονισμού τους προς τις επιταγές της έννομης τάξης, θετικά και δηλωτικά της αρμονικής κοινωνικής διαβίωσής τους επί μακρό χρόνο μετά την τέλεση της πράξης. συνεπώς απορριπτέος ως αβάσιμος κρίνεται ο ισχυρισμός τους περί αναγνώρισης της συνδρομής στο πρόσωπό τους της άνω ελαφρυντικής περίστασης".
19. Με αυτά που δέχθηκε το Δικαστήριο της ουσίας, ορθά ερμήνευσε και εφάρμοσε τις διατάξεις του άρθρου 84 παρ. 2 εδ. δ' και ε' του ΠΚ και διέλαβε στην προσβαλλόμενη απόφασή του, ως προς την απόρριψη των ανωτέρω αυτοτελών ισχυρισμών ως αβασίμων, την επιβαλλόμενη από τις προαναφερόμενες διατάξεις (93 παρ. 3 του Συντάγματος και 139 ΚΠοινΔ) ειδική και εμπεριστατωμένη αιτιολογία. Ειδικότερα, αναφορικά με τον ισχυρισμό της ελαφρυντικής περίστασης του άρθρου 84 παρ. 2 περ. δ' του ΠΚ, το εν λόγω Δικαστήριο με σαφήνεια και αιτιολογική επάρκεια δέχθηκε ότι η ομολογία του αναιρεσείοντος-κατηγορουμένου, όπως αυτός ισχυρίζεται, αμέσως μετά τις αξιόποινες πράξεις που τέλεσε, χωρίς να προσπαθήσει να συγκαλύψει την έκνομη συμπεριφορά του, αποτελούν στοιχεία, τα οποία, δεν αρκούν να δικαιολογήσουν τη χορήγηση της ως άνω ελαφρυντικής περίστασης υπό την έννοια που προαναφέρθηκε καθώς επίσης και ότι δεν αποδείχθηκαν συγκεκριμένα πραγματικά περιστατικά που να καταδεικνύουν ότι έδειξε ειλικρινή και όχι προσχηματική μετάνοια και επιδίωξη άρσης ή μείωσης των συνεπειών των πράξεών του. Αναφορικά δε με τον ισχυρισμό της ελαφρυντικής περίστασης του άρθρου 84 παρ. 2 περ. ε' του ΠΚ, το δικάσαν Δικαστήριο με σαφήνεια και την προσήκουσα αιτιολογία δέχθηκε ότι τα επικαλούμενα από τον κατηγορούμενο και ήδη αναιρεσείοντα περιστατικά βρίσκονται μεν σε αρμονία με τις προϋποθέσεις για την κατάφαση του πραγματικού της διάταξης του άρθρου 84 παρ. 2 περ. ε' ΠΚ, πλην όμως δεν αποδείχθηκαν περιστατικά θετικά και δηλωτικά της αρμονικής κοινωνικής διαβίωσης του κατηγορουμένου επί μακρό χρόνο μετά την τέλεση των πράξεων για τις οποίες καταδικάστηκε, από τα οποία να προκύπτει σαφής μεταστροφή του χαρακτήρα του. Επομένως, είναι αβάσιμος ο σχετικός από το άρθρο 510 παρ. 1 στοιχ. Δ' και Ε' του ΚΠοινΔ πέμπτος λόγος της αίτησης αναίρεσης, με τον οποίο αποδίδονται στην προσβαλλόμενη απόφασή οι πλημμέλειες της απόρριψης των προβληθέντων ανωτέρω αυτοτελών ισχυρισμών του κατηγορουμένου και ήδη αναιρεσείοντος, χωρίς ειδική και εμπεριστατωμένη αιτιολογία και κατ' εσφαλμένη ερμηνεία και εφαρμογή του νόμου.
20. Σύμφωνα με το άρθρο 79 παρ. 7 του ισχύοντος από 1-7-2019 ΠΚ ορίζεται ότι "στην απόφαση αναφέρονται ρητά οι λόγοι που δικαιολογούν την κρίση του δικαστηρίου για την επιμέτρηση της ποινής που επέβαλε". Στις λοιπές διατάξεις του άρθρου 79 περιλαμβάνονται γενικοί κανόνες για τον τρόπο επιμέτρησης της ποινής, η συγκεκριμενοποίηση της οποίας ανήκει στο δικαστή, στον οποίο παρέχονται τα κριτήρια του in concreto καθορισμού, εντός των ορίων των ως άνω διατάξεων, οπότε δεν τίθεται θέμα εφαρμογής επιεικέστερων για τον κατηγορούμενο διατάξεων για την επιμέτρηση της ποινής. Περαιτέρω, η αιτιολογία της επιμέτρησης της ποινής συνδέεται με την αιτιολογία περί ενοχής, αφού τα στοιχεία βάσει των οποίων καθορίζεται ενυπάρχουν στην υποκειμενική και αντικειμενική υπόσταση του εγκλήματος, στις οποίες εμπεριέχονται και τα ενδεικτικώς αναφερόμενα στοιχεία της νέας διάταξης, η ρύθμιση δε περί εκτενούς αναφοράς αιτιολογίας για την επιμέτρηση της ποινής θα μπορούσε να προκαλέσει άσκοπη επανάληψη του σκεπτικού περί της ενοχής στην απόφαση περί της ποινής (ΑΠ 64/2023, ΑΠ 1691/2022, ΑΠ 1001/2022, ΑΠ 213/2020). Στην προκείμενη περίπτωση το Δικαστήριο της ουσίας με την προσβαλλόμενη απόφασή του επέβαλε στον αναιρεσείοντα-κατηγορούμενο για τις δύο αξιόποινες πράξεις, για τις οποίες κηρύχθηκε ένοχος, ποινή καθείρξεως έξι (6) ετών για καθεμία και συνολική ποινή καθείρξεως οκτώ (8) ετών, αφού, όπως προκύπτει από την παραδεκτή επισκόπηση των πρακτικών της προσβαλλόμενης απόφασης, με ειδική σκέψη του κατά το ουσιαστικό μέρος για την επιβολή της ποινής έλαβε υπόψη, κατά πιστή μεταφορά: "για την εκτίμηση της βαρύτητας του εγκλήματος το δικαστήριο λαμβάνει υπόψη του: α) τη βλάβη που προξένησε το έγκλημα ή τον κίνδυνο που προκάλεσε, β) τη φύση, το είδος και το αντικείμενο του εγκλήματος, καθώς επίσης όλες τις περιστάσεις χρόνου, τόπου, μέσων και τρόπου που συνόδευσαν την προπαρασκευή ή την εκτέλεση του." Για την εκτίμηση των ως άνω στοιχείων το Δικαστήριο της ουσίας χρησιμοποίησε τα κριτήρια των παραγράφων 2, 3, 4 και 5 του άρθρου 79 του ΠΚ, που ειδικώς μνημονεύει στην απόφαση, δεν ήταν δε υποχρεωμένο να διαλάβει στην απόφασή του άλλη ειδικότερη αιτιολογία και επίσης δεν απαιτείται η εκ νέου αναφορά των αποδείξεων και των περιστατικών που προέκυπταν από τη λήψη υπόψη και την εκτίμηση των αποδεικτικών μέσων που αναφέρονται στην απόφαση με την οποία κηρύχθηκε ένοχος ο αναιρεσείων, αλλά ούτε και παράθεση επιπλέον περιστατικών με παραπομπή στα αποδεικτικά μέσα. Επομένως, το Δικαστήριο της ουσίας για την επιβολή της ως άνω ποινής διέλαβε στην προσβαλλόμενη απόφασή του την απαιτούμενη από τις ανωτέρω διατάξεις του Συντάγματος και του ΚΠοινΔ ειδική και εμπεριστατωμένη αιτιολογία, αφού εκθέτει με αιτιολογική επάρκεια τα πραγματικά περιστατικά τα οποία αποδείχθηκαν από την ακροαματική διαδικασία και τη συνεκτίμηση των ως άνω αποδεικτικών μέσων, καθώς επίσης και τους συλλογισμούς, με βάση τους οποίους έκανε την υπαγωγή τους στη διάταξη του άρθρου 79 ΠΚ και ως εκ τούτου, λαμβανομένου υπόψη και του ότι η επιμέτρηση της ποινής, σε κάθε συγκεκριμένη περίπτωση, ανήκει στην κυριαρχική κρίση του δικαστηρίου της ουσίας, είναι αβάσιμη η από το άρθρο 510 παρ. 1 στοιχ. Δ' του ΚΠΔ επικαλούμενη αναιρετική αιτίαση με τον έκτο λόγο αναίρεσης σχετικά με το ύψος της επιβληθείσας ποινής. 21. Κατόπιν τούτων και, αφού δεν υπάρχει άλλος λόγος προς έρευνα, πρέπει να απορριφθεί στο σύνολό της η κρινόμενη αίτηση και να επιβληθούν στον αναιρεσείοντα τα δικαστικά έξοδα της παρούσας δίκης (άρθρ. 578 § 1 του ΚΠΔ), όπως ορίζεται στο διατακτικό.
ΓΙΑ ΤΟΥΣ ΛΟΓΟΥΣ ΑΥΤΟΥΣ
Απορρίπτει την από 25 Ιανουαρίου 2023 ασκηθείσα αίτηση αναίρεσης του Β. Τ. του Σ. κατά της 818, 1535/2022 απόφασης του Πενταμελούς Εφετείου Κακουργημάτων Αθηνών.
Καταδικάζει τον αναιρεσείοντα στα δικαστικά έξοδα, που ανέρχονται στο ποσό των διακοσίων πενήντα (250) ευρώ.
Κρίθηκε και αποφασίσθηκε στην Αθήνα στις 15 Νοεμβρίου 2023.
Δημοσιεύθηκε στην Αθήνα σε δημόσια συνεδρίαση στο ακροατήριό του στις 18 Δεκεμβρίου 2023.
Ο ΑΝΤΙΠΡΟΕΔΡΟΣ Η ΓΡΑΜΜΑΤΕΑΣ