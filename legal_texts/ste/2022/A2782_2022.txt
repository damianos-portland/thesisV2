Ε.Τ.
Αριθμός 2782/2022
ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ
ΤΜΗΜΑ Β΄
Συνεδρίασε δημόσια στο ακροατήριό του στις 19 Οκτωβρίου 2022, με την εξής σύνθεση: Κωνσταντίνος Κουσούλης, Αντιπρόεδρος, Προεδρεύων, σε αναπλήρωση του Προέδρου του Τμήματος, που είχε κώλυμα, Μαρία Σταματοπούλου, Βασιλική Μόσχου, Σύμβουλοι, Δημήτριος Ζιαμπάρας, Νικόλαος Νικολάκης, Πάρεδροι. Γραμματέας η Αναστασία Ζυγουρίτσα, Γραμματέας του Β΄ Τμήματος.
Για να δικάσει την από 30 Ιανουαρίου 2017 αίτηση:
του Ν. Κ.του Γ. κατοίκου Θεσσαλονίκης (..., ο οποίος δεν παρέστη,
κατά του Υπουργού Οικονομικών, ο οποίος παρέστη με την Αναστασία Βασιλείου, Πάρεδρο του Νομικού Συμβουλίου του Κράτους.
Με την αίτηση αυτή ο αναιρεσείων επιδιώκει να αναιρεθεί η υπ’ αριθ. 2648/2016 απόφαση του Διοικητικού Εφετείου Αθηνών.
Η εκδίκαση άρχισε με την ανάγνωση της εκθέσεως της εισηγήτριας, Συμβούλου Μαρίας Σταματοπούλου.
Κατόπιν το δικαστήριο άκουσε την εκπρόσωπο του Υπουργού, η οποία ζήτησε την απόρριψη της υπό κρίση αιτήσεως.
Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι
Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α
Σ κ έ φ θ η κ ε κ α τ ά τ ο ν Ν ό μ ο
1. Επειδή, για την άσκηση της κρινόμενης αιτήσεως αναιρέσεως καταβλήθηκε το νόμιμο παράβολο (1420474-476, 2562598, 3114663/2017 ειδικά γραμμάτια παραβόλου σειράς Α’).
2. Επειδή, με την αίτηση αυτή, ζητείται η αναίρεση της απόφασης 2648/2016 του Διοικητικού Εφετείου Αθηνών, με την οποία απορρίφθηκε προσφυγή του αναιρεσείοντος κατά της απόφασης 3715/21.11.2014 του Προϊσταμένου της Διεύθυνσης Επίλυσης Διαφορών της Γενικής Γραμματείας Δημοσίων Εσόδων του Υπουργείου Οικονομικών. Με την εν λόγω απόφαση του Προϊσταμένου απορρίφθηκε η 20566/24.9.2014 ενδικοφανής προσφυγή, με την οποία ο αναιρεσείων είχε στραφεί κατά: α)των 2075-7/10.7.2014 οριστικών πράξεων διορθωτικού προσδιορισμού φόρου εισοδήματος, οικονομικών ετών 2010-2012 και β)της 2074/10.7.2014 οριστικής πράξης διορθωτικού προσδιορισμού ειδικής εισφοράς αλληλεγγύης, οικονομικού έτους 2011, τις οποίες είχε εκδώσει ο Προϊστάμενος του Κέντρου Φορολογουμένων Μεγάλου Πλούτου (Κ.Ε.ΦΟ.ΜΕ.Π.), επιβάλλοντας σε βάρος του αναιρεσείοντος τα αναφερόμενα στην αναιρεσιβαλλόμενη απόφαση ποσά κύριου φόρου εισοδήματος, ειδικής εισφοράς αλληλεγγύης και πρόσθετους φόρους λόγω ανακρίβειας.
3. Επειδή, το δικόγραφο της αιτήσεως υπογράφεται από δικηγόρο ως πληρεξούσιο του αναιρεσείοντος. Όμως, κατά την συζήτηση της υπόθεσης στο ακροατήριο, ο αναιρεσείων δεν παρέστη με πληρεξούσιο δικηγόρο ούτε νομιμοποίησε τον ως άνω υπογράφοντα με έναν από τους τρόπους που προβλέπονται στις διατάξεις του άρθρου 27 του π.δ. 18/1989 (Α’ 8), όπως ισχύουν. Συνεπώς, η κρινόμενη αίτηση πρέπει, σύμφωνα με τις ως άνω διατάξεις, να απορριφθεί ως απαράδεκτη. 
Δ ι ά τ α ύ τ α
Απορρίπτει την αίτηση.
Διατάσσει την κατάπτωση του παραβόλου.
Η διάσκεψη έγινε στην Αθήνα στις 31 Οκτωβρίου 2022 και η απόφαση δημοσιεύθηκε σε δημόσια συνεδρίαση της 30ής Δεκεμβρίου του ίδιου έτους.
Ο Προεδρεύων ΑντιπρόεδροςΗ Γραμματέας του Β΄ Τμήματος
Κωνσταντίνος Κουσούλης Αναστασία Ζυγουρίτσα