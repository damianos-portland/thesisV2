Λ.Ν. (m)
Αριθμός 3485/2017
ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ
ΤΜΗΜΑ Δ΄
Συνεδρίασε δημόσια στο ακροατήριό του στις 12 Δεκεμβρίου 2017, με την εξής σύνθεση: Αικ. Χριστοφορίδου, Σύμβουλος της Επικρατείας, Προεδρεύουσα, ελλείποντος Προέδρου του Τμήματος, Ε. Αντωνόπουλος, Β. Κίντζιου, Σύμβουλοι, Ε. Σκούρα, Μ. Αθανασοπούλου, Πάρεδροι. Γραμματέας η Μ. Τσαπαρδώνη.
Για να δικάσει την από 10 Νοεμβρίου 2014 αίτηση:
των: 1) ανώνυμης εταιρείας με την επωνυμία «ΡΑΔΙΟΤΗΛΕΟΡΑΣΗ Α.Ε. - ART STUDIO - ΚΑΝΑΛΙ», που εδρεύει στην Ξάνθη (28ης Οκτωβρίου 292) και 2) Κ. Κ. του Μ., κατοίκου Ξάνθης (…………………...), οι οποίοι δεν παρέστησαν,
κατά του Εθνικού Συμβουλίου Ραδιοτηλεόρασης (ΕΣΡ), που εδρεύει στην Αθήνα (Αμερικής 5), το οποίο παρέστη με την Αλεξάνδρα Δημητρακοπούλου, Πάρεδρο του Νομικού Συμβουλίου του Κράτους.
Με την αίτηση αυτή οι αιτούντες επιδιώκουν να ακυρωθούν: α) η υπ’ αριθμ. 244/14.7.2014 απόφαση του Εθνικού Συμβουλίου Ραδιοτηλεόρασης, β) η υπ’ αριθμ. 457/23.9.2013 απόφαση του ιδίου ως άνω Συμβουλίου και κάθε άλλη σχετική πράξη ή παράλειψη της Διοικήσεως.
Η εκδίκαση άρχισε με την ανάγνωση της εκθέσεως της εισηγήτριας, Παρέδρου Ε. Σκούρα.
Κατόπιν το δικαστήριο άκουσε την αντιπρόσωπο του Ε.Σ.Ρ., η οποία ζήτησε την απόρριψη της υπό κρίση αιτήσεως.
Μετά τη δημόσια συνεδρίαση το δικαστήριο συνήλθε σε διάσκεψη σε αίθουσα του δικαστηρίου κ α ι
Α φ ο ύ μ ε λ έ τ η σ ε τ α σ χ ε τ ι κ ά έ γ γ ρ α φ α
Σ κ έ φ θ η κ ε κ α τ ά τ ο ν Ν ό μ ο
1. Επειδή, για την άσκηση της κρινόμενης αιτήσεως έχει καταβληθεί το νόμιμο παράβολο (1368120, 1384729, 5000935/2014 ειδικά έντυπα παραβόλου).
2. Επειδή, με την αίτηση αυτή ζητείται η ακύρωση α. της 457/23.9.2013 αποφάσεως του Εθνικού Συμβουλίου Ραδιοτηλεόρασης (ΕΣΡ), με την οποία επιβλήθηκε στην αιτούσα εταιρία, ως ιδιοκτήτρια του τηλεοπτικού σταθμού με το διακριτικό τίτλο “Κανάλι 6” Νομού Ξάνθης, πρόστιμο 15.000 ευρώ για παραβάσεις της ραδιοτηλεοπτικής νομοθεσίας και ορίσθηκε περαιτέρω ότι η απόφαση είναι εκτελεστή και κατά του δεύτερου αιτούντος, Κωνσταντίνου Κανατά, ως νομίμου εκπροσώπου της αιτούσας εταιρίας, και β. της 244/14.7.2014 αποφάσεως του ΕΣΡ, με την οποία απορρίφθηκε αίτηση θεραπείας κατά της πρώτης πράξεως.
3. Επειδή, το δικόγραφο της αιτήσεως υπογράφεται από δικηγόρο, ως πληρεξούσιο των αιτούντων. Κατά τη συζήτηση, όμως, στο ακροατήριο, οι αιτούντες δεν παρέστησαν με πληρεξούσιο δικηγόρο, ούτε νομιμοποιήθηκαν με κάποιον από τους προβλεπόμενους στο άρθρο 27 του π.δ. 18/1989 (Α΄ 8), όπως ισχύει, τρόπους. Συνεπώς, η αίτηση πρέπει να απορριφθεί ως απαράδεκτη, κατά τα οριζόμενα στην ως άνω διάταξη.
Δ ι ά τ α ύ τ α
Απορρίπτει την αίτηση.
Διατάσσει την κατάπτωση του παραβόλου.
Επιβάλλει στους αιτούντες τη δικαστική δαπάνη του Δημοσίου, που ανέρχεται σε τετρακόσια εξήντα (460) ευρώ.
Η διάσκεψη έγινε στην Αθήνα στις 13 Δεκεμβρίου 2017
Η Προεδρεύουσα ΣύμβουλοςΗ Γραμματέας
Αικ. ΧριστοφορίδουΜ. Τσαπαρδώνη
και η απόφαση δημοσιεύθηκε σε δημόσια συνεδρίαση της 28ης Δεκεμβρίου 2017.
Η Προεδρεύουσα ΣύμβουλοςΗ Γραμματέας
Αικ. ΧριστοφορίδουΕ. Καπίρη